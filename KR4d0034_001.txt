# -*- mode: mandoku-view; -*-
#+TITLE: 蘇學士文集
#+DATE: 2015-09-11 08:47:21.368598
#+PROPERTY: ID KR4d0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0509-001蘇學士文集-卷第一.
<pb:KR4d0034_SBCK_001-1a>¶
蘇學士文集卷第一¶
　　　感興三首¶
後寢藏衣冠前廟宅神主吾聞諸禮經此制出中古秦¶
嬴食先法乃復祭於墓漢衣以月遊於道蓋無取宣帝¶
尊祖廟失制徧九土孝元酌前文一旦悉除去魏帝樂¶
銅臺遺令(平)置歌舞昏嗣竟從之此事狂夫阻唐制益¶
紛華諸陵銷嬪御曠女日哀吟於先亦奚補吾朝三聖¶
人乗雲不可覩威靈巳霄漢嗣皇念宗祖繪事移天光¶
刻象肖神武徧敕舊遊地輸材起宮宇階墄釦以金牆¶
壁衣之黼功旣即奉迎法仗&KR1099;簫鼓玩好擇珍奇目奪¶
<pb:KR4d0034_SBCK_001-1b>¶
不可數三京佛老家已有十數處朝家雖奉先越禮古¶
不許君不祭臣僕又不祭支庶丹楹豈非孝聖貶甚蕭¶
斧大祀當以時寢廟即其所惜哉共儉德乃爲侈所蠱¶
痛乎神聖姿遂與夷爲侶蒼生何其愚瞻歎走㫄午賤¶
子私自嗟傷時淚如雨¶
在昔帝堯日光宅闢四門所賔無凶邪德教日益敦末¶
世多濫姦九重嚴大閽扞掫主譏察誰何辨語言一關¶
百力士列立甃石温設官按尺籍唱號於未昬唐末稍¶
懈怠嘗值外史奔京城凶豪兒奮劒闖帝藩狂呼嘯虎¶
豹便欲傾乾坤賴有宰相在不然神器翻我朝講制度¶
<pb:KR4d0034_SBCK_001-2a>¶
門籍反不存近知賤丈夫突入犯赤軒陛官未暇執呶¶
呶何其諠祖宗創業難愼重在後昆勇夫猶重閉况乃¶
天子尊何羅猶宐察况乃外宼屯興語一及此舌出反¶
自捫吾家本寒微世受朝廷恩欲奏鴟鴞詩當塗誰薦¶
論¶
瞽說聖所擇愚謀帝不罪况乎言有文白黒時利害前¶
日林書生自謂胷臆大潛心摭世病榮成謂可賣投顙¶
觸諫函獻言何耿介云昨見凶星上帝下警戒意若日¶
昏㧻出處恣蜂蠆安坐弄神器開門納珍賄宗支若繫¶
囚親親禮日殺大臣尸其柄咋舌希龍拜速速伐虎叢¶
<pb:KR4d0034_SBCK_001-2b>¶
無使自沈瘵陛下幸察之聰眀即不壞如忽賤臣言不¶
瞬防禍敗一封朝飛入羣目已睚眦力夫暮塞門執縛¶
不容喟十手捽其胡如負殺人債幽諸死牢中繫灼若¶
&KR0027;蔡亦旣下風指黥而播諸海長途萬餘里一錢不得¶
帶必令朝夕閒渇飢死于械從前有口者蹜脰氣如鞴¶
獨夫已去除易若吹糠粺奈何上帝眀非德不可蓋倏¶
忽未十旬炎官下其怪乙夜紫禁中一燎不存芥天王¶
下牀走倉猝畏挂礙連延舊寢廷頑失若空塞眀朝黄¶
紙出大赦徧中外嗟乎林書生生命不可再翻令凶惡¶
囚纍纍受恩貸¶
<pb:KR4d0034_SBCK_001-3a>¶
　　　慶州敗¶
無戰王者師有備軍之志天下承平數十年此語雖存¶
人所棄今歳西戎背世&KR0576;直隨秋風寇邊城屠殺熟户¶
燒障堡十萬馳騁山嶽傾國家防塞今有誰官爲承制¶
乳臭兒酣觴大嚼乃事業何嘗識會兵之機符移大急¶
蒐卒乗意謂就戮如縛尸未成一軍之出戰驅逐急使¶
縁嶮巇馬肥甲重士飽喘雖有弓劒何所施連顚自欲¶
&KR1089;深谷虜騎笑指聲嘻嘻一麾發伏鴈行出山下奄截¶
成重圍我軍免胄乞死所承制面縛交涕洟逡巡下令¶
藝者全爭獻小技歌且吹其餘劓馘放之去東走矢液¶
<pb:KR4d0034_SBCK_001-3b>¶
皆淋漓首無耳準若怪獸不自媿恥猶生歸守者沮氣¶
陷者苦盡由主將之所爲地機不見欲僥勝羞辱中國¶
堪傷悲¶
　　　及第後與同年宴李丞相宅¶
十年苦學文出語背時向榮力不自知藝圍輒棹鞅薄¶
技遭休眀一第君所唱㧞身泥滓厎飄迹雲霞上氣和¶
朝言甘夢好夕魂王軒眉失舊斂舉意有斯况爽如秋¶
後鷹榮若凱旋將台府張宴集吾輩縱謔浪花梢血&KR0039;¶
乾酒面玉紋漲狂歌互喧傳醉舞迭閬伉兹時實無營¶
此樂亦以壯去去登顯涂幸無隳素尚¶
<pb:KR4d0034_SBCK_001-4a>¶
　　　昇陽殿故址¶
昔在開元中此名昇陽殿西通大名宮夾道直如箭至¶
尊黄金輿乗春日幸宴翠嬪戛鐘鼓歡呼奏新徧巧舞¶
風燕翻奴歌露鶯囀酒光射錦幄上下花㑹炫雕盤堆¶
緐英豔粉弱自戰天歡日無窮臣諫莫敢獻樂極哀繼¶
之在理亦可見胡來塞宫闕腥羶汚香薦縱火寢廟平¶
揮戈君臣迸庸嗣忽前醜泚巢福更亂冉冉竟覆亡返¶
爲耕牧便瓦礫雖費犂土壤頗肥衍葢由殺人多膏血¶
浸漬逺髑髏今成堆皆昔燕趙面每因鉏耨時數得寳¶
玉片今秋雨澤多榖穗密如瓣農惟喜豐稔吾獨閔遷¶
<pb:KR4d0034_SBCK_001-4b>¶
變不有失德君焉爲穡夫佃大國尚如此小人易流轉¶
道德可久長作詩將自勸¶
　　　大霧¶
欲曉霜氣重不收餘陰乗勢相淹留化爲大霧塞白晝¶
咫尺不辨人與牛羣鳥啁啾滿庭樹欲飛恐遭羅網囚¶
四簷晻藹下重幕微風吹過冷自流竊思朝廷政無濫¶
未嘗一日封五侯何爲終朝不肎散焉知其下無蚩尤¶
思得壯士翻白日光照萬里銷我之沈憂¶
　　　藍田悟眞寺作¶
旅食長安城廻遑奔走無停行清懷壯抱失素向&KR0336;中¶
<pb:KR4d0034_SBCK_001-5a>¶
堆積塵土生偷閒得至玉峰下爲聞悟眞之寺之嘉名¶
杖邛赤脚渡藍水細流激激心骨清仰看蒼山髙峰㫄¶
白雲眀滅藏日光行人遥指置寺處正在白雲之中央¶
逡巡縁棧更險絶攀蘿捫壁隨低昂眀行咫尺乃相失¶
已與雲霧相翶翔時聞啼鳥如吹竹數步一休還縱目¶
行行未知髙則危下視昬煙覆平陸滿巖佳樹尤樸&KR0554;¶
赫赤如霞間濃緑是時八月初路㫄已見芬芬菊貪奇¶
戀景不知倦側睥又復心瑟縮神魂飛下大壑幽定省¶
移時進雙足寺門髙開朝日輝丹青黯澹唐時屋老僧¶
引我周遊看且云白氏子詩乃實錄此詩疇昔予所聞¶
<pb:KR4d0034_SBCK_001-5b>¶
殷殷更向碑前讀按言索像今無復惟有流泉數道如¶
車輻我嫌世累欲暫居又云此地無留&KR0043;殿宇之後林¶
莽中日暮嘗有虎豹伏鑿石龕邊崕至深近有浮屠於¶
此相張觸快心&KR0043;忿兩不解一乃顚擠死其谷我聞爲¶
之久顰蹙此向期將避煩辱不爲傷生事爭如平地隨¶
流俗歎息回頭急出山始覺全軀已爲福¶
　　　興慶池¶
餘潤漲龍渠疏溜連清滻助曉逺昏山浮秋眀刮眼漁¶
歸別浦閑鴈下滄波晚岸北有髙臺離魂蕩無限¶
　　　長安春日效東野¶
<pb:KR4d0034_SBCK_001-6a>¶
前秋長安春今春長安秋節物自榮悴我有樂與憂窮¶
閻何卑漏時燕不見投門庭謝過從蘭萌舒綠柔燕託¶
喜廣厦亦非善是仇蘭生靜愈茂堪將義爲儔芳香誠¶
可慕對之蠲窮愁¶
　　　太行道¶
行行太行道一步三太息念厥造化初夫何險此極左¶
右無厎壑前後至頑石髙者欲作天朋黨深者疑斷地¶
血脈夜中巖下埋斗杓日午陰壁風雪號攀縁有路到¶
絶仞四望羣峰合沓如波濤忽至逼側處咫尺顚墜&KR0178;¶
莫逃嗟乎古昔未開時隔絶往來人不思淳源一破山¶
<pb:KR4d0034_SBCK_001-6b>¶
岳碎巧心遂去縁嶮巇嶮巇不窮甚可畏悼此二者亡¶
其宐天地不自嶮嶮由人爲之彼車摧輪馬傷足中路¶
勿歎勿慟哭世上安塗故有焉孰使汝行此道驅髙軒¶
喪墜不收宐爾然¶
　　　對酒¶
丈夫少也不冨貴胡顔奔走乎塵世予年已壯志未行¶
案上敦敦考文字有時愁思不可掇崢嶸腹中失和氣¶
倚官得來太行顚太行美酒清如天長歌忽發淚逬落¶
一飮一斗心浩然嗟乎吾道不如酒平禠哀樂如摧朽¶
讀書百車人不知地下劉伶吾與歸¶
<pb:KR4d0034_SBCK_001-7a>¶
　　　夜中¶
夜分衆諠死耿耿抱眞履中君湛以寧不爲外官使七¶
兵乗間入攻剽勢向圮主將不謀陣敵惡蕩然失守遽¶
藏避駭浪奔騰一刻萬里紛紛變化無窮已俄如獨繭¶
絲忽復滿天地乳虎不受縛狂龍難馴致我思精甲以¶
扞異&KR0011;邪慝弗&KR0943;元辟復位輔以逍遥之至道爛然光¶
輝照無際¶
　　　蜀士¶
蜀國天下險奇怪生中間有士賈其姓抱材東入關獻¶
&KR0125;叩諫鼓其言蔚可觀願以微賤軀一得至上前掉舌¶
<pb:KR4d0034_SBCK_001-7b>¶
滅西寇畫地收幽燕且云太平久兵戰無人言臣嘗學¶
其法自集數百篇治亂與成敗宻然不可刪三獻輒罷¶
去志屈心悲酸將相門户深欲往復見攔負販冒日&KR0044;¶
引重衝雪寒羇苦輦轂下以圗晨夕餐如此三歳餘夜¶
夜抱䣛歎義者或賑給遂復歸巴川嗟乎區宇大此徒¶
亦已緐城市與巖穴隱默孰辨旃幸得出自鬻何惜置¶
末班吾相柄天下處事當幾先古之設爵位蓋欲英雄¶
&KR0292;次第立名級不使智慮閑稍有才器者必以禄仕牽¶
所患在不岀旣岀那棄捐放蛟入大水驅虎還深山失¶
一故無害其&KR0011;莫可攀¶
<pb:KR4d0034_SBCK_001-8a>¶
　　　己卯冬大寒有感¶
延川未撤警夕烽照冰雪窮邊苦寒地兵氣相&KR0292;結主¶
將初臨戎猛思風前發朝笳吹餘哀&KR1099;鼓暮不絶淹留¶
未見敵愁端密如髮予聞古烈士自&KR0654;立壯節丸泥封¶
函關長纓繫南越本爲朝廷羞寧計身命活功名非與¶
期&KR0125;書豈磨滅然由在遇專醜&KR0011;易翦伐訓士無他才¶
賞罰在果決近聞邊方奏中覆多沈没罪者既稽誅功¶
者不見閱雖使頗牧生勇智當坐竭&KR0137;云廟堂上與彼¶
勢相戛恐其立異勲歘然自超㧞不知百萬師寒刮膚¶
革裂關中困誅斂農産半匱竭我欲叫上帝願帝下眀¶
<pb:KR4d0034_SBCK_001-8b>¶
罰早令黠虜亡無爲生民孽¶
　　　獵狐篇¶
老狐宅城隅涵養體豐大不知窟穴處草木但掩藹秋¶
食承露禾夏飲灌園派暮夜出㫄舍雞畜遭横害晚登¶
埤塊鳴呼吸召百怪或爲嬰兒啼&KR0137;變豔婦態不知幾¶
十年出處頗安泰古語比社鼠葢亦有恃賴邑中年少¶
兒耽獵若沈瘵遠郊盡雉兔近水殱鱗介養犬號青鶻¶
逐獸馳不再勇聞此老狐取必將自快縱犬索幽&KR0201;張¶
人作疆界兹時頗窘急迸出赤電駭羣小助呼嗥奔馳¶
數顚沛所向不能入有&KR0011;狼失狽鉤牙作巨顙髓血相¶
<pb:KR4d0034_SBCK_001-9a>¶
潰沫喘叫遂死矣爭觀若期㑹何暇正丘首腥臊滿蓬¶
艾數穴相穿通城堞幾隳壞久縱此凶妖一旦果禍敗¶
皮爲榻上藉&KR0079;作盤中膾觀此爲之吟書以爲警戒¶
　　　難易言(効韋蘇/州二首)¶
擬把鉛刀伐丹桂欲坐眢井攀青天排羅嬰兒拒九虎¶
未若以道干貴權¶
地上拾芥亦細碎掌裏數文猶苦辛脫使摘丸下峻坂¶
未若以財而發身¶
　　　大小言(楚襄王登蘭臺命大夫作大言登陽臺命大/夫作小言梁昭明太子殷鈞王規皆嘗作)¶
彎弓射月落揮劒決天開何言四溟廣幷合不成杯託¶
<pb:KR4d0034_SBCK_001-9b>¶
身螟兩睫卜都牛一毛奔馳萬里外終不出秋毫¶
　　　了語不了語(了語効晉顧凱之殷仲堪/作不了語効唐雍裕之作)¶
公餗欲成忽覆鼎銀缾汲絶還沈井乳虎咆哮落深穽¶
青萍一揮斷人頸¶
無言以手尋珮環寒暑迭運雕朱顔八駿踏地幾時徧¶
六龍駕日何年閑¶
　　　舟中感懷寄館中諸君(時得吿之/山陽挈家)¶
扁舟迎春色東下淮楚鄉側身風波地回首英俊場顧¶
我本俗材百事無一長濫迹入&KR0125;府舉動初不皇乍脱¶
泥滓厎稍見日月光峻閣鬰前起隱嶙天中央春風花¶
<pb:KR4d0034_SBCK_001-10a>¶
竹眀曉雨宮殿凉溢目盡圗史接翼皆鸞凰眀窗置刀¶
筆大案羅縑緗文字雖幼學鈍庸今廢忘不能温舊習¶
考古評興亡&KR0804;顔於其間汗下如流漿徒然日飽食出¶
入隨羣行朝廷比多事亦合強激昂况有詔書在爛然¶
貼北牆奮舌說利害以救民膏肓不然棄硯席挺身赴¶
邊疆喋血鏖羌戎胞膽森開張彎弓射攙槍躍馬埽大¶
荒功勲入丹青名迹萬世香是亦丈夫事不爲鼠子量¶
數事皆不能徒只飽腹腸有如鳬鴈兒唼唼守稻&KR0413;歳¶
月今逝矣齒揺髪已蒼於時旣無益自合早退藏諸君¶
天下&KR0223;才業吁異常願當發策慮坐使中國強蠻&KR0421;不¶
<pb:KR4d0034_SBCK_001-10b>¶
敢欺四海無災殃莫効不肖者所向皆荒唐又不耐羞¶
恥但欲歸滄浪濡毫備歌咏仰首看翶翔舟中稍無事¶
思念益以詳恨無一稜田可以足糟糠出處皆未決語¶
黙兩弗臧莽不知所爲大叫欲發狂作詩寄諸君鄙懷¶
實所望¶
　　　送李生¶
李生以病癈東入徂徠峰志氣尚突兀形骸已龍鍾男¶
兒生世間有如絶壑松誤爲風雷傷不與匠石逢哀哉¶
千尺&KR0428;摧折以秋蓬¶
蘇學士文集卷第一¶
