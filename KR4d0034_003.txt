# -*- mode: mandoku-view -*-
#+TITLE: 蘇學士集
#+DATE: 2015-09-23 10:19:27
#+PROPERTY: JUAN 3


　　　依韻和勝之暑飲¶
九夏苦炎烈入伏氣候惡况兹大旱時其酷甚炮烙爭¶
得羿復生射此赤日落欲擘青天開騰身出寥廓狂走¶
無處逃坐恐肝腦涸不如以酒澆庶可免焦爍相呼坐¶
僧居頃刻釂百酌佳𤓰判青膚熟李吸絳膜尚嫌味不¶
爽更與氷雪嚼裂耳發浩歌解顔縱善謔逕趨無何鄉
<pb:KR4d0034_WYG_003-1b>
回覺萬事錯不知余中虚外冷得所託真氣潛遁亡半¶
夜忽發霍嘔洩不暫停迸筋走兩脚初如巨繩纒忽似¶
秋蚓躍委頓體不支藜牀爲穿鑿君言暑飲佳但得一<md:KR4d0034_SBCK_003-1b>¶晌樂艱難踰旬時僅飲數斗藥快意事皆然遺殃慎無¶
作¶
　　　荅宋太祝見贈¶
窮冬三日雪旅腸廹枯餓不免東郭行難效袁安臥我¶
謁故所宜君來無乃左復貺長句詩如留萬金貨恣睢
<pb:KR4d0034_WYG_003-2a>
莫能名豪横不可挫怒奔時旁出力翥復下墮使人但¶
驚絶欲繼誰敢作况君名家駒少小聲已播丈夫氣剛¶
精不必在長大譬如利錐末所向物已破余資本滯濁¶
既壯困家禍區區走俗格僅若螘循磨詩枯實零丁文¶
僻又坎坷翹然當路人顧我甚涕唾雅意返願交得無<md:KR4d0034_SBCK_003-2a>¶自卑涴俛首已内傾撫躬輙私賀無以荅髙誼胸中強¶
捜羅披豁聊短篇安足謂酬和莞爾當棄投毋留重吾¶
過
<pb:KR4d0034_WYG_003-2b>
　　　送李冀州詩¶
冠蓋傾動車馬稠都門曉送李冀州緑髮三十一䟃&KR1111;¶
千騎居上頭眼如堅氷腼河月氣勁倢鶻横清秋不爲¶
膏粱所汩沒直與忠義相沉浮干戈未定民力屈此行¶
正解天子憂男兒勝衣志四海實恥坐得萬戶侯斾旌¶
明滅朔野濶笳鼓棲㫁邉風愁孤雲南飛莫回首下有¶
慈親雙淚眸自古忠孝不兩立功名及時乃可收衆人<md:KR4d0034_SBCK_003-2b>¶刮目看能事著鞭無爲儒生羞
<pb:KR4d0034_WYG_003-3a>
　　　和鄰㡬登緐臺塔¶
孝王有遺墟寥落千年餘今爲太常宅復此緐華都踊¶
甓冠舊丘西人號浮圗下鎮地脈絶上與烟雲俱我來¶
歴初級穰穰瞰市衢車馬盡螻螘大河乃汙渠躋攀及¶
其顛四顧萬象無迥然塵坌隔頓覺襟抱舒俄思一失¶
足立見糜體軀投歩求自安不暇爲他謨平時好交親¶
豈復能邀呼舉動強自持恐爲衆捓揄一身雖暫髙爭¶
如且平居君子不倖險吾將監諸書
<pb:KR4d0034_WYG_003-3b>
　　　依韻和伯鎮中秋見月九日遇雨之作<md:KR4d0034_SBCK_003-3a>¶衆香愛春發枯荄我知惟動兒女懐天地昬酣醉夢裏¶
人有爽思皆沈埋豈如秋風勁利劇刀劒刮破天膜清¶
光開衰根危蔕埽除盡辨别松竹幷蒿萊青娥供霜洗¶
夜月兼以皓露驅纖埃常年此夕或隂晦今嵗澄徹將¶
快哉是時呼賓賞此景漸見照我白玉杯清輝向人若¶
有意徑歴窗戶猶徘徊放歌狂飲不知曉爛熳酌客山¶
岳頽時節飄流晦朔轉已覺九日來相催北軒隙地破
<pb:KR4d0034_WYG_003-4a>
蒼蘚帶花移得黄金栽倒冠露頂坐狂客擷香咀蘂浮¶
新醅最憐小雨灑疎竹爽籟䬃䬃吹醉顋君時傳詩頗¶
精麗意若泥淖不得來開緘文采自飛動欲和但愧頑<md:KR4d0034_SBCK_003-3b>¶無才久之黽勉強爲荅嫌春愛秋真可咍¶
　　　夜聞秋聲感而成咏同鄰㡬作¶
八月天氣肅萬物日已䦨庭前兩髙桐夜籟如哀絃志¶
士感節物中夕耿不眠起聽抱膝吟悲烈聲相干念此¶
華葉改想見顔色鮮顧人生世間榮悴理亦然豈傷嵗
<pb:KR4d0034_WYG_003-4b>
月速愧無功名傳少小學文章出值用武年儒官多見¶
侮敢爲戰士先欲棄爼豆事強習孫呉篇迂鈍不可爲¶
屈曲性亦難虚言盜祿食實又畏上天未能追世好且¶
樂樽酒間九日近不逺同醉黄花前¶
　　　和聖俞庭菊<md:KR4d0034_SBCK_003-4a>¶不謂花草稀實愛菊花好先時自封植坐待秋氣老類¶
糚翠羽枝已喜金靨小嚴霜發層英益見化匠巧搖疑¶
光豔落折恐叢薄少一日三四吟一吟三四遶賞專情
<pb:KR4d0034_WYG_003-5a>
自迷美極語難了得書所賦詩爛漫感懐抱朗咏償此¶
花心清爲之倒¶
　　　荅梅聖俞見贈¶
自嗟處身拙與世嘗齟齬至於作文章實亦少精趣低¶
摧朝市間所向觸謗怒夫子與衆殊琢飾貺佳句鏘然¶
紙上動讀畢恐飛去自覺異平居恍忽忘世故迥如出¶
泥塗熏滌失臭汚衣之青霞裾飲以紫橤露輶軒駕飛<md:KR4d0034_SBCK_003-4b>¶黄蹀躞上夷路古貴知者稀流俗豈足顧雅意雖可珍
<pb:KR4d0034_WYG_003-5b>
三復未敢報退慙百不堪尚恐君悔誤¶
　　　舟至崔橋士人張生抱琴&KR0157;酒見訪¶
晩泊野橋下暮色起古愁有士不相識通名叩余舟鏗¶
鏗語言好舉動亦風流自鳴紫嚢琴㵼酒相獻酬余少¶
在仕宦接納多交游失足落坑穽所向逢戈矛不圗田¶
野間佳士來傾投山林益有味足可銷吾憂¶
　　　潁川留别王公輔¶
得罪身去國犯寒挽孤舟親友舍我去乃獨與子遊子
<pb:KR4d0034_WYG_003-6a>
實飽文義辭閩入中州氣勁恥苟合半嵗爲我留我窮<md:KR4d0034_SBCK_003-5a>¶不相棄同載適宛丘在困見人情此意不可醻解&KR0157;春¶
波上㑹合知何秋¶
　　　維舟野歩呈子履¶
白日出髙岡逺野春氣動倉鳩鳴相懽幽草色已弄繫¶
舟大河曲登歩目一縱逍遙玩物華所樂與君共已忘¶
竄逐傷但喜懐抱空古人負才業未必爲世用吾儕性¶
疎拙擯棄安足痛四顧不見人髙歌免驚衆
<pb:KR4d0034_WYG_003-6b>
　　　滯舟¶
落照滿長河流水暖沖融中有鳬鶩羣上下随和風捕¶
魚沒淺浦矯翅入紫空嬉遊意自得肯顧冥冥鴻伊余<md:KR4d0034_SBCK_003-5b>¶何所適舟滯數見窮十歩九暗灘咫尺不可通獠工裂¶
吻噪捨檝將何從巨絙挽屢㫁有如㧞山峰夕憂寇盜¶
至蹶弩映㟁叢徊徨但搔首歎息無所容曾無鳥禽樂¶
虚在人曹中¶
　　　過濠梁别王原叔
<pb:KR4d0034_WYG_003-7a>
交道今莫言難以古義責錙銖較利害便有太行隔余¶
生性闊疎逢人出胸膈一旦觸駭機四向盡戈㦸平生¶
朋遊面化爲虎狼額謗氣慘不開中者若病疫遂令老¶
成人坐是亦見斥既出芸香署又下金華席摧辱實難¶
任官名亦非惜罪始職于予時情未當隙今來濠水涯<md:KR4d0034_SBCK_003-6a>¶日夜自羞惕髙風激頽波相遇過疇昔白璧露肺肝晴¶
雲見顔色乃知天壤間自有道義伯明日又告行吁嗟¶
四海窄
<pb:KR4d0034_WYG_003-7b>
　　　和子履雍家園¶
長橋南走羣山間中有雍子之名園蒼雲蔽天竹色浄¶
暖香撲地花氣緐飛泉來從逺嶺背林下曲折寒波翻¶
珍禽不可見毛質數聲清絶如哀彈我來踞石弄琴瑟¶
唯恐日暮登歸軒塵紛剥落耳目異只疑夢入仙家村¶
君之襟尚我同好作詩閎放莫可攀髙篇絶景兩不及¶
久之想像空㝠煩<md:KR4d0034_SBCK_003-6b>¶　　　尹子漸哀辭(幷序/)
<pb:KR4d0034_WYG_003-8a>
予昨得罪子漸數相過感慰激切恐予重得罪於朝廷¶
也其意結括避慎非昔時子漸也與之劇飲則必作薤¶
露長歌舉音凄斷坐中不忍聞已而又有厭苦世故之¶
說予謂死者人之所惡子何樂焉對曰吾未嘗死安知¶
死之不樂也生理局促不足樂見之矣既别才百餘日¶
子漸化去豈其魄兆歟予始聞之怛然震爲出涕徐又¶
追其緒言作哀辭以寄執紼者¶
漂流江湖外負罪氣慘悽况聞故人死驚呼不成啼當
<pb:KR4d0034_WYG_003-8b>
案舍七箸緬懐大河西箴言尚在耳鑑若環珮随志氣<md:KR4d0034_SBCK_003-7a>¶廩已失神魂飄何之昔言死者樂復以生爲悲予知達¶
士懐將以二物齊今也果何如無乃往意迷荆棘飽雨¶
露叢蘭委汚泥紫鸞忽腸絶永年賊狐狸天理漭難問¶
我意多乖睽哀吟蒼山濶注目白日低不得慟寢門雪¶
涕江上隄¶
　　　天平山¶
吳㑹括衆山戢戢不可數其間號天平突兀爲之主傑
<pb:KR4d0034_WYG_003-9a>
然鎮西南羣嶺爭拱輔吾知造物意必以屏大府清溪¶
至其下仰視勢飛舞偉石如長人竪立欲言語捫蘿緣¶
險磴爛熳松竹古中腰有危亭前對紺壁舉石竇落玉<md:KR4d0034_SBCK_003-7b>¶泉泠泠四時雨源生白雲間顔色若粉乳旱年或播洒¶
潤可足九土奈何但泓澄未爲應龍取予方棄塵中巗¶
壑素自許盤桓擇雄勝至此快心膂庶得耳目清終甘¶
死于虎¶
　　　奉酬公素學士見招之作
<pb:KR4d0034_WYG_003-9b>
人生交分恥苟合貴以道義久可要薄俗盈虚逐勢利¶
清風緜邈日已凋長吟宇宙獨引領浩浩萬古與我遙¶
安得此身有兩翅䬃然逺舉随風飇近逢公素我同好¶
厭憤偷俗常鬱陶君方調官鎮京口我以重罪廢本朝¶
身雖俱在大江外不得㑹合煩相邀秋風八月天地肅<md:KR4d0034_SBCK_003-8a>¶千里明迥草水焦夕霜慘烈氣節勁激起壯思冲斗杓¶
豈如兒女但悲感唧唧吟歎随螳蜩擬攀飛雲抱明月¶
欲踏海門觀怒濤念君住所近不逺江山蟠闢氣象豪
<pb:KR4d0034_WYG_003-10a>
樓頭隂明變霞霧檻下日夕鬭蜃蛟便將一往刷滯悶¶
去興草茁不可休呼兒撲衣辨舟楫一日百里豈憚勞¶
君方酒酣亦思我奔墨紙上爲長謡上言風物麗復壯¶
下述宴集樂且遨意我羈愁正無賴欲以此事相誇招¶
此篇筆絶墨未滲我舟適到范老橋古人千里有神㑹¶
以兹可信非相遼倜然不以窮見棄曠然不以位自驕¶
開緘朗咏毛髮竦通夕噤瘁睫不交病膜誰將寳箆刮<md:KR4d0034_SBCK_003-8b>¶痒背恰得仙人抓長川奔渾走一氣巨鎮嶻嶭上赤霄
<pb:KR4d0034_WYG_003-10b>
又如隂雲載雷電光怪迸漏不可包驚呼歎伏已不暇¶
焉敢有意爭其髙却疑欺我老困頓故作大句來相鏖¶
近罹罪辱舌雖在毎避嫌謗口已膠更遭掀攪豈不畏¶
欲取筆硯俱焚燒既承嘉命敢無報將吐復茹移昏朝¶
留連日日奉杯宴殊無閒隙吟風騷看君㟁幘巻大白¶
有似巨浸吸百潮賓從傾頽尚未厭直恐潰爛腸與脬¶
神迷耳熱眼生纈嚼盡寳壓狂醒消歡流樂極古所戒¶
不免厭旦&KR0343;遁逃還家數日却愁寂夢中猶奉笑與嘲
<pb:KR4d0034_WYG_003-11a>
強爲短篇荅髙誼鄙事軋軋空自撓覧之捧腹定絶倒<md:KR4d0034_SBCK_003-9a>¶幸爲投棄無傳抄相思復思往相㑹予今豈復如繫匏¶
行看雪夜景清絶更乗逸興飛輕舠¶
　　　遷居¶
前嵗旅淮楚去年還上都上都一嵗内前後七徙居嵗¶
暮被重謫狼狽來中吳中吳未半嵗三次遷里閭京師¶
重騰移長物動數車江湖亦稍便一舟樂有餘破壊新¶
器皿散亡舊圗書家人頗倦煩行路亦歎呼吾知人之
<pb:KR4d0034_WYG_003-11b>
生天壤乃蘧廬其間蹔寄寓一世還須㬰縱遊極南北¶
所歴足自娯猶恨苦濡滯舉動携妻孥(闕/)思出入極浩¶
與元氣俱仰首羡日月晨夕苦奔趨二物本無情亦爲<md:KR4d0034_SBCK_003-9b>¶氣所驅况我有血肉又生名利區手足日不閑在地無¶
根株流宕固宜矣何必厭道塗此身亦外物安用傷羈¶
孤庸人所見狹但以鄉井拘屑屑寸粒食何異雞在笯¶
擬随犯斗查欲上浮海桴寄語懐安者嗟嗟爾何愚¶
　　　遣悶
<pb:KR4d0034_WYG_003-12a>
隆冬雪跨月度日關門廬乗昬氣慘烈悲風吹江湖白¶
鵠翅翼傷塌然困泥塗不入鶬鶊羣哀鳴憶雲衢夕飢¶
乏粒食浩蕩天地俱何時闢重隂得見白日舒¶
　　　苦調¶
隂闇必有鬼髙明者惟天鍳應未始忽㝠理有後先姦<md:KR4d0034_SBCK_003-10a>¶凶喜欺罔放意快目前虎狼嚼生人自適甘且鮮烈士¶
共劒起忿髮如危絃人理已不勝神報豈泯然驚呼徹¶
上帝洒血透九泉捫舌不敢語咄咄徒自憐
<pb:KR4d0034_WYG_003-12b>
　
　
　
　
　
　
　
　蘇學士集巻三<md:KR4d0034_SBCK_003-10b>¶<md:KR4d0034_SBCK_004-1a>¶
<pb:KR4d0034_WYG_004-1a>
欽定四庫全書
　蘇學士集巻四¶　　　　　宋　蘇舜欽　撰
