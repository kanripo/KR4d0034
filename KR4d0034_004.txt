# -*- mode: mandoku-view; -*-
#+TITLE: 蘇學士文集
#+DATE: 2015-09-11 08:47:21.493052
#+PROPERTY: ID KR4d0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0509-004蘇學士文集-卷第四.
<pb:KR4d0034_SBCK_004-1a>¶
蘇學士文集卷第四¶
　　　若神棲心堂¶
予心充塞天壤間豈以一物相拘關放然一物無不有¶
遂得此身相與閒上人搆堂號棲心不欲塵累相追攀¶
冷灰槀木極潰敗雖有善迹輒自刪予嘗浩然無所撓¶
與子異指亦徃還卷舒動靜固有道期於達者誠非艱¶
　　　郡侯訪予於滄浪亭因而髙會翌日以一章謝¶
　　　之¶
荒亭俗少遊遷客心自愛繞亭植梧竹私心亦有待昨¶
朝十騎來䟃&KR1111;擁林外水禽駭笳鼓野老瞻車蓋公餘¶
<pb:KR4d0034_SBCK_004-1b>¶
喜靜境賔至因髙會跋石已行廚臨流聊褫帶優游鄙¶
情通放曠末禮殺酒醇引易釂肉美舉必嘬千蹠恣食¶
雞二螯時把蟹開顏閒善謔傾耳得嘉話暮夜歡未厭¶
裵囘意將再跋已見懵騰跨鞍極倒載眀日尚狂酲嘉¶
貺不遑拜¶
　　　送閔永言赴彭門¶
鄙性背時向處世介且迂自固以爲節人皆指爲愚少¶
年宦京邑與衆頗異涂一朝被放棄漂然落江湖江湖¶
信美矣心迹抑更&KR0012;永言金閨彥器識當世無機發弦¶
上矢辯走盤中珠髙風樂溪山恥與勢利趨殊科二十¶
<pb:KR4d0034_SBCK_004-2a>¶
年不肯仕京都顧我窮悴者一笑情相與日日奉杯宴¶
但覺懷抱抒瓊裾照坐席内顧瓦礫粗未飮心自醉相¶
對氣已舒得&KR0111;羇旅憂蓋以道義俱雲間㝛古寺花下¶
招歌姝勝境尋已徧賞心未嘗&KR0012;璽書趣赴治候吏擁¶
舳艫秋風卷大斾喧喧指東徐郊亭對別酒我獨増悲¶
吁人生大塊間氣&KR0011;有萬殊賢愚各有合惟予邈無徒¶
君子誤見知交契若勘符一旦又睽索千里成闊疎期¶
君早自奮佐時發雄圖功成速收身單舸還東吳白頭¶
青林下尊酒相從娛¶
　　　寄題豐樂亭¶
<pb:KR4d0034_SBCK_004-2b>¶
神物藏勝地深林&KR0046;蒼峰威夷渡淺嶺愛此泉一鍾古¶
今未見賞荒然草苔封公來闢一徑疏鑿隨指縱揮洗¶
落塵慮甘涼灑煩胷搆亭於其間四面開軒墉名之豐¶
樂者此意實在農使君何所樂所樂惟年豐年豐訟訴¶
息可使風化醲遊此乃可樂豈徒恱賓從野老共歌呼¶
山禽相迎逢把酒謝白雲授琴對孤松境清豈俗到世¶
路徒衝衝¶
　　　夏&KR0044;晝寢感詠¶
盛夏日苦永解帶坐小軒對案不能食揮汗白雨翻軋¶
軋過午景宛轉無由昏偃臥一榻上旣覺復夢魂恬然¶
<pb:KR4d0034_SBCK_004-3a>¶
世慮寂時被蒼蠅喧睡味勝仙去忽貺難俱論晨事如¶
隔日半雜夢寐言人生貴壯健及時取榮尊夏禹惜寸¶
陰窮治萬水源櫛沐風雨中子哭不入門況復庸下者¶
不出強趨奔奈何耽晝寢嬾惰守壞垣念昔年少時奮¶
迅期孤騫筆下驅古風直趣聖所存山子逐雷電安肯¶
服短轅便將決渤澥出手洗乾坤文章竟誤身大議誰¶
周爰捽首下牢獄殗殗如孤豚法吏使除籍其過祗一¶
飱賓朋四散逐投竄向僻藩九虎口牙惡便欲膏其蹯¶
上賴天子眀不使鉗且髠此身自流浪豈能濟元元天¶
下無所歸泛舟旅江邨春雨看秧稻落日自灌園殊郷¶
<pb:KR4d0034_SBCK_004-3b>¶
寡朋友孰辨石與琨卷藏經濟術強談奉狙&KR0400;閒困尚¶
有待不忍沈湘沅大暑晝閉户一徑惡草緐出嫌烏啅¶
噪行見蛇蜿蜒蠹書徒盈篋濁醪徒盈樽談笑誰可共¶
道義孰與敦終日對稚立千里逺弟昆此心旣無用不¶
寢徒自煩況兹晝景長但厭枕簟温北窗無纖風返見¶
赤日痕流光何輝赫獨不照覆盆會當破氛祲血吻叫¶
帝閽爛爾正國典曠然滌羣冤姦讒囚大幽上壓九崐¶
崘賢路自肅爽朝政不復渾萬物宇宙間共被陽和恩¶
　　　哭師魯¶
前年子漸死予哭大江頭今年師魯死予方旅長洲初¶
<pb:KR4d0034_SBCK_004-4a>¶
聞尚疑惑涕淚已不收舉杯欲向口荆棘生咽喉憶初¶
定交時後前穆與歐君顏白如霜君語清如流予年又¶
甚少學古衆所羞君欲舉㧞萃聲耦日抉搜不鄙吾學¶
異推尊謂前修今踰二十年迹遠心甚稠後㑹國南門¶
夜談雪滿樓青燈照素髮酒䦨氣益遒昨君握兵柄節¶
制關外侯予才入&KR0125;府俄作中都囚飛章立辨雪危言¶
動前旒時雖不見省凜凜壓衆媮旋聞君下獄六月送¶
渭州渭州舊治所昔擁萬&KR0411;貅堂中坐玉帳堂下生蛇¶
矛令嚴山石裂恩煦春色浮釁生無根芽衆言起愆尤¶
返來入狴犴吏對安可酬法官巧追拍刺骨不肯抽削¶
<pb:KR4d0034_SBCK_004-4b>¶
秩貶漢東驅迫日置郵窮途無一簪百口誰相賙諸子¶
繼死亾清血漬兩眸貿然幾喪眀憤苦結不瘳君性本¶
剛峭安可小屈柔暴罹此冤辱茍活何所求人間不見¶
容不若地下遊又疑天憎善專與惡報仇二豎潛膏肓¶
衆&KR0017;來邪&KR2023;棄局奔南陽後事得所投心膽尚卓犖精¶
眀己彌畱生平經緯才蕭瑟掩一丘青天自&KR0252;&KR0252;長夜¶
何悠悠萬物孰不死死常在嚴秋君齒方盛壯衆期樹¶
風猷二邊方橫猾四海皆瘡疣斯時忽云亾孰爲朝廷¶
憂予方編吳氓日自親鉏耰無縁匍匐救兀兀空悲愁¶
時思莊生言所樂唯髑髏物理不可詰此說誠最優¶
<pb:KR4d0034_SBCK_004-5a>¶
　　　和永叔琅邪山庶子泉陽冰石&KR0144;詩¶
一氣破散萬事起獨有&KR0144;籀舍其眞周鼓秦山壞已久¶
下至唐室始有人宗臣轉注得天法質雖渾厚氣乃振¶
人間所存十數處豐疎異體世共珍其中琅邪石泉記¶
比之他法殊不倫鐵鎖關連玉鉤壯曲處力可挂萬鈞¶
復疑蛟虯植爪角&KR0046;入翠壁蟠未伸近來俗眼苦不賞¶
惟有風月時相親&KR0181;微仙人謫此守此地勝絶舊喜聞¶
公餘徃觀領賓從獵獵晝隼搖青春遠休車騎步泉側¶
酌泉愛&KR0144;移朝昏揮弄潺湲玩&KR0039;畫情通恍惚疑前身¶
作詩緘本遠相寄邀我共賦意甚勤昨承見敎久閣筆¶
<pb:KR4d0034_SBCK_004-5b>¶
壓以大句尤難文(永叔近以書/戒予作詩)髙風勝事日傾倒安得身¶
寄西飛雲¶
　　　答章傅¶
廢官旅吳門迹與世俗埽構亭滄浪間築室喬樹杪窮¶
徑交聖賢放意狎魚鳥志氣内自充藜藿日亦飽不圖¶
名利場有士同所好南閩章其氏傅名字傳道清晨闖¶
予門疎爽見姿表大篇隨自出爛熳風力老安敢當所¶
褒讀之欲驚倒開軒延與語指亦有深到半生蹋京塵¶
識予恨不早扶疎&KR0226;瑚枝本不自雕巧當珍玉府中何¶
故委衰草秋風還故郷無或難枯槁貴富烏足論令名¶
<pb:KR4d0034_SBCK_004-6a>¶
當自保¶
　　　遊山¶
上春遊南峰出自閶扉西崎嶇縁田塍時又涉狄磎午¶
初至峰下先讀爛古碑僧廬頗新鮮丹青見朝曦云昔¶
支公居石迹有馬蹄踰嶺到天平上觀石屋危蒼壁瀉¶
白泉對之已&KR0111;疲西巖列窗户玲瓏漏斜暉嵌然似餖¶
飣人力安可施朝餐下木瀆市物俗所宜琴臺昔嘗遊¶
囘首憶舊題南向又渡嶺盤屈麋鹿蹊摺身趨寶華又¶
到文法鼙松間見廣路平如隱金鎚寺壓兩山脚三面¶
張屏幃夜䦨㝛虚堂清甚無夢思西向登堯峰俗云堯¶
<pb:KR4d0034_SBCK_004-6b>¶
所基洪川不能沒上有萬衆棲中道舎藍輿從者亦汗¶
衣關陸巧步趨健馬莫可追自傷幹軀大兩股酸不隨¶
巖雨灑磴滑帷賴枯筇支四顧物&KR0090;殊雖困強自持竹¶
木互支撐小閣架險梯凌晨過橫山蹴蹋雲霞低身如¶
插翅翼下見鴻鵠卑却視衆壑林密若薺麥齊是皆樗¶
櫟材春登緑翠姿一方紺碧瓦樓殿貼地飛右顧萬頃¶
湖東與天相迷日炙白煙開風驅銀山移旁過折腰塔¶
鐵輪盡顚墮近爲震霆拔火烈瓦甓糜未知天之意摧¶
此將何爲迤邐看薦福愛此路側池清無一&KR0039;塵鰕魚¶
潛琉璃寶積仰修竹整如翠羽旗稜伽屋老朽是亦傳¶
<pb:KR4d0034_SBCK_004-7a>¶
者非北渡千丈橋柱裊闌傾攲攬衣俯而趨愁爲溪風¶
吹遇勝輒自畱仰嘯巾屢遺永言喜謔浪把酒先嘻嘻¶
杖屨閱奇怪瞪睨惟嗟咨及還城中居城人殊未知自¶
疑身被畱蹔此夢寐歸紛然著鄙事奔走爭自私向者¶
却是夢反復又自疑神眀日夜徃内顧行者尸何由擺¶
塵氛榮辱兩莫期清泉與白雲終老得自怡¶
　　　寒夜¶
九河巨流凍長山山髙微黯石色頑沙籠如煙吐朱灣¶
中天撾鼓雲垂關壺炙不温乳烏死城上琴聲愁九子¶
羅幕翻風花滿波玉塵灑窗濕眀綺獸角消紅犀鳳乾¶
<pb:KR4d0034_SBCK_004-7b>¶
縷生&KR0144;字香盤盤坐聆翰音拂南極馳念疆埸中已酸¶
欲決沈雲叫陰帝虜滅不使天下寒¶
　　　送施秀才¶
賤生罹凶喪日與死亾逼羇&KR0012;困猜嫌動步畏蛇蜮之¶
子脫俗情平生未相識足繭千里來顧我喜顏色衣裘¶
風霜凋顏髮塵土蝕開席揖之坐意勤語腷塞徐徐動¶
辭氣突兀露胷臆紺囊出文章發覆見寶璧自羞無所¶
有曷以報相德吿行東風前花草正狼籍又無一尊酒¶
澆沃慰遠客扁舟下長淮企立空歎息¶
　　　送韓三子華還家¶
<pb:KR4d0034_SBCK_004-8a>¶
人在天壤間共爲氣驅逐嵗月自崩奔冉冉若轉轂榮¶
樂隨雲煙凋零共草木亨屯固常物達者安可速柰何¶
此軀骸未免混世俗前年奔大凶況復&KR1089;手足零丁旅¶
山陽逐熟聚衰族相逢眼盡白閉戸甘退縮左丞鎭景¶
亳相去路重複數遣令子來十里弔荼毒子華勇此行¶
東下甚匍匐入門未及言相向且慟哭嗟我顏色枯鬚¶
蒼鬢雙秃相別始踰年世事何反覆晤言出古表但覺¶
白日速勘書春雨靜煑藥夜火續襟懷兩澄澹炯炯抱¶
眀玉時苦外物喧又嗟別期促和風送歸帆盎動淮氣¶
緑早寄別後篇微吟慰&KR0012;獨¶
<pb:KR4d0034_SBCK_004-8b>¶
　　觀放牐¶
沈沈滄淮口植木限衆流啓閉固有時出納千萬舟卷¶
子懷抱昏羇別相牽鉤觀此巨派注頗覺滯悶瘳喧豗¶
怒霆起始駭久不收旣前目眩轉足縮不敢畱朔雪下¶
噴薄散爲白霧浮上懸赤油幕旁斷縹玉旒恐激地軸¶
轉人有魚鼈憂驚嗟勢力壯孰謂此物柔吾思作至監¶
實以處上游又欲接之口沃蕩胷中愁俄然漸枯涸哮¶
爾空泥溝渟滀旣因人開洩豈自由立間見底裏咄哉¶
爲爾羞¶
　　　金山寺¶
<pb:KR4d0034_SBCK_004-9a>¶
&KR0012;峰湧滄江突兀臺&KR2204;積驚波四面起日夜走霹靂陰¶
壑滀風雲陽厓產金碧離披萬年樹根抱太古石修廊¶
轉峻閣窈窕壓山脊寶像浮海來珠瓔冷光滴叩䦨見¶
黿鼉揚首意自得偃蹇互出沒日此飽餘食又有翠羽¶
禽羣飛喜賓客口銜紺蔕花近我若相識開軒心曠絶¶
上下無異色氣象特清壯所覽輒快適予心本髙灑誤¶
爲塵土隔不知人間世有此物外迹落日將登舟低囘¶
空自惜¶
　　　九月五日夜出盤門泊於湖間偶成密㑹坐上¶
　　　書呈黃尉¶
<pb:KR4d0034_SBCK_004-9b>¶
紺油幙見黃金鉤貝璣磊落不流流澄澄&KR0442;影動波上¶
的的逺勢橫沙頭前山漸昏漁唱息唯有疎葦吟窮秋¶
予方弭檝對此景時欲乗興長城遊青蛾蕩槳忽遠至¶
雖有雅約猶嚬羞綵舟鮮眀四窗闢蘭酎辛滑嘉賓畱¶
歌餘清冽貫衆耳笑動姿采生香㡚玉盤膾鱸光一色¶
飣簇殽核隨所搜河斜參倒氣逾洽我起飲子子必酬¶
共知此㑹不易得邂逅得此難再求區區才知自勞役¶
擾擾塵俗多悲憂已醉更歌更起舞眀日分散空離愁¶
　　　送張統尉嘉禾¶
濯濯桂枝郎尉邑上攜李青衫未足榮蘭衣應自喜(萊/子)¶
<pb:KR4d0034_SBCK_004-10a>¶
(衣荆蘭/之衣)威聲入萑蒲吟思發山水美才仕云初令聞當日¶
起¶
　　　秋夜¶
新秋積雨後夜聞蚯蚓聲似爭絡緯緐不讓蟋蟀情嗟¶
爾微陋物身與土壤并藐然本無心天時使之鳴空庭¶
雜槀木亦能感人情老蛟蟄汚泥寂默不自驚一旦走¶
霹&KR0430;飛雨洗八紘幽蟠孰可聞自有濟物誠嵗若弗大¶
旱此志豈妄行¶
　　　寄題周源家亭¶
君家有虚亭跨澗復面山泉聲碎環玦清繞窗户閒潛¶
<pb:KR4d0034_SBCK_004-10b>¶
鱗俯自釣佳樹坐可攀我思醉其上與子開塵顏微吟¶
對一枰放此白日間¶
蘇學士文集卷第四¶
