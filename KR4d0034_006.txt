# -*- mode: mandoku-view -*-
#+TITLE: 蘇學士集
#+DATE: 2015-09-23 10:19:27
#+PROPERTY: JUAN 6


　　　和石曼卿明河詠¶
八月銀河好天髙夜自明樓臺通迥意風露得餘清㡬¶
爲浮雲亂都宜小雨晴離人強囘首耿耿邈無情¶
　　　師黯以彭甘五子爲寄因懐四明園中此果甚¶
　　　　多偶成長句以爲謝¶
憶向江東太守園猗猗甘樹蔽前軒風揺玉蕊霏微落
<pb:KR4d0034_WYG_006-1b>
霜發金衣委墜緐枕畔冷香通醉夢齒邉餘味滌吟魂¶
天彭路逺無因得猶賴君心記舊恩¶
　　　遊洛中内<md:KR4d0034_SBCK_006-1b>¶洛陽宫殿鬱嵯峨千古榮華逐逝波别殿秋髙風淅瀝¶
後園春老樹婆娑露凝碧瓦寒光滿日轉觚稜暖豔多¶
早晩金輿此遊幸鳯樓前後看山河¶
　　　送杜密學赴幷州¶
維帝思明哲遙遙世可論風流擅南國文采續髙門才
<pb:KR4d0034_WYG_006-2a>
美趨賢路名雄出帝閽雍容初入幕烜赫已開蕃黠吏¶
腹心潰疲民襦袴溫讞刑曾攬轡按俗亦飛軒倚注宸¶
襟切淹囘物論喧朔區官益峻憲府望彌尊除弊朝之¶
急于時孰肯言議髙心不撓補外衆爲寃西雍新恩重¶
中臺故事存政行殊有體化洽宻無痕尺詔來丹扆雙<md:KR4d0034_SBCK_006-2a>¶符换太原具裝明晩野大斾巻朝暾惠愛留關輔風威¶
入塞垣印車行急召想望慰元元¶
　　　送家静及第後赴官清水
<pb:KR4d0034_WYG_006-2b>
㡬年塵土客京華一日春乗犯斗查夢好夜歸全蜀道¶
眼明朝宴上林花白頭佐邑非爲晩藍綬還鄉亦可誇¶
况有雄圖看悟主莫傷孤宦向天涯¶
　　　寄題¶周源家亭
君家有虚亭跨澗復面山泉聲碎環珮繞自窗戸間&KR0343;
鱗俯共釣佳樹坐可攀我思醉其上與子開塵顔微吟
對¶¶¶一枰放<md:KR4d0034_SBCK_006-2b>¶此白日閒
　　　静勝堂夏日呈王尉
<pb:KR4d0034_WYG_006-3a>
虚堂吏事稀吟卧欲忘機窓静蜂迷出簾輕燕誤飛煩¶
心傾晩簟倦體快風衣更想霜雲外同君看翠微¶
　　　黎生下第還鄉¶
人云之子賢文采出巴川失意聲名在還家嵗月遷離¶
懐春色裏歸路夕陽邉無廢青箱學窮愁古亦然¶
　　　春日晩晴¶
人言春雨好更好晩來晴樹色通簾翠烟姿著物明得¶
泥初燕喜避弋去鴻輕誰見危欄外斜陽盡眼平
<pb:KR4d0034_WYG_006-3b>
　　　代人上申公祝夀<md:KR4d0034_SBCK_006-3a>¶維神祚炎歴發藴(闕/)含靈嶷爾為人瑞居然出相庭舜¶
門登夙望韋氏繼先經積學方開隩當官巳發硎純誠¶
貫白日濶歩上青冥才力囘元氣胸懐納四溟八荒歸¶
富夀萬象染丹青懇牘辭魁柄開蕃密帝扃碧旌油重¶
潤蒼佩玉明熒輿望知難轉王心㡬不寧西羌動妖孽¶
秦塞困羶腥羽奏飛關路兜烽照濁涇裴公辭激烈袁¶
相涕飄零天爲移文象人思奉典型歡謡塞歸路召節
<pb:KR4d0034_WYG_006-4a>
下宸廷勝算劇破竹威聲如走霆折衝千里定指畫衆¶
心醒大議虚懐納訏謨前席聴玉關收舊地廟鼎續新¶
銘復聳巖巖石增輝兩兩星川源流盛美岳鎮敵長齡<md:KR4d0034_SBCK_006-3b>¶有客慙才薄區區詠德馨¶
　　　有客¶
有客論時事相看各慘然蠻夷殺郡將蝗蝻食民田蕭¶
瑟心空逺徘徊志自憐何人同國恥餘憤落樽前¶
　　　遊南内九龍宫
<pb:KR4d0034_WYG_006-4b>
昔帝龍驤後因池大此宫簫笳叠終日旌仗展無窮繪¶
塑神靈集飛&KR0343;爪角雄隂軒常隠霧暗堵亦含風巨盜¶
來移國天王遽避戎蒼黄狩巴蜀倏忽陷河潼閣殿囘¶
看逺塵氛久見蒙歸來故基在不與往時同叠瓦烟間¶
碧新蕖露下紅波春蕩初月沙晩發悲鴻世變今無復<md:KR4d0034_SBCK_006-4a>¶人愁杳莫終樹穿瑶甃裂碑碎玉樓空九曲皆遺石諸¶
王秖㫁蓬興亡何足問一一夕陽中¶
　　　送陳進士游江南
<pb:KR4d0034_WYG_006-5a>
昔也衣裾已化塵驅車今去渉驚津淮天蒼茫(二字/並仄)背
殘¶臘江路逶迤(二字/並平)逢舊春時有飄梅應得句苦無蒸
酒可¶霑巾歸來莫戀溪山勝楓鬼邪&KR2023;解笑人¶
　　　和馬承之古廟¶
廟貌空山裏垣頽入徑斜尚應銘竹素不復祭牲豭木¶
暗鴞呼鬼庭荒雀啅蛇有靈從寂莫慎勿學凶邪¶
　　　和解生中秋月<md:KR4d0034_SBCK_006-4b>¶不爲人間意居然節物清銀堂通夜白金餅隔林明醉
<pb:KR4d0034_WYG_006-5b>
客尊前倒棲烏露下驚悲歡今古事寂寂墮荒城¶
　　　宿太平宫¶
驅車長道久塵勞一宿清宫醒骨毛古檜有風天自籟¶
石壇多露鶴爭噑星河耿耿秋還迥樓觀澄澄夜更髙¶
吟對疎鐘俗機盡已疑身世屬仙曹¶
　　　獨遊輞川¶
行穿翠靄中絶澗落疎鐘數里踏亂石一川環碧峰暗¶
林麋養角當路虎留蹤隠逸何曾見孤吟對古松
<pb:KR4d0034_WYG_006-6a>
　　　過下馬陵<md:KR4d0034_SBCK_006-5a>¶下馬陵頭草色春我來懐古一霑巾陵邉又有纍纍冢¶
應是當年取酒人¶
　　　覽含元殿基因想昔時朝㑹之盛且感其興廢¶
　　　　之故¶
在昔朝元日千門動地來方隅正無事輔相復多才仗¶
下簮纓肅天中繖扇開皇威瞻斗極曙色辨崔嵬赤案¶
波光巻鳴梢殿尾囘熊羆驅禁衛雨露覆蘭臺横賜傾
<pb:KR4d0034_WYG_006-6b>
中帑窮奢役九垓只知營國用不畏屈民財翠輦還移¶
幸旻天未悔災羣心爭困獸囘首變寒灰曾以安無慮¶
翻令世所哀行人看碧瓦獨鳥下蒼苔雖念陵爲谷遥<md:KR4d0034_SBCK_006-5b>¶知禍有胎青編遺迹在此地亦悠哉¶
　　　望秦陵¶
雄心雖蓋世竟亦棄羣臣役重傾天下時危啓聖人石¶
麟空舉首銀海罷流春隴闕今無復應深行路塵¶
　　　留題樊川李長官莊
<pb:KR4d0034_WYG_006-7a>
杜曲東邉風物幽我來繫馬獨淹留門前翠影山無數¶
竹下寒聲水亂流酒壓新陳常得醉花開番次不知秋¶
主公堆案縈官事早晚歸來吟白頭¶
　　　宿終南山下百塔院¶
驅馬山前訪古蹤僧居瀟灑隔塵籠遶庭石鼈谷間水<md:KR4d0034_SBCK_006-6a>¶入户鳴鴟堆上風無限老松秋色裏數聲疎鐸月明中¶
村雞坐聽三號徹去(闕/)前朝氣味同¶
　　　宿華嚴寺與友生㑹話
<pb:KR4d0034_WYG_006-7b>
危構岧嶤出太虚坐看斜日墮平蕪白烟覆地澄江濶¶
皎月當天尺壁孤疎磬悲吟來竹閣青燈寂莫照吟軀¶
老僧怪我何爲者說盡興亡涕淚俱¶
　　　送王楊庭著作宰巫山¶
蘭臺舊漫郎爲邑上瞿唐地僻風烟古公餘日景長江¶
聲通白帝山勢入青羌落筆多佳句時應滿錦嚢¶
　　　晩意<md:KR4d0034_SBCK_006-6b>¶晩色微茫至前山次第昬羸牛歸徑逺宿鳥傍檐翻盤
<pb:KR4d0034_WYG_006-8a>
喜黄粱熟杯餘白酒渾田家雖澹薄猶得離塵喧¶
　　　春暮初晴自御宿川之蕐嚴寺¶
春暮曾無屬物心野行&KR0643;得據鞍吟路經廢苑情通古¶
水遶蒼山意共深殘日花間浮暖豔㫁雲樓外巻輕隂¶
騷人自昔傷鶗鴂休苦風前送好音¶
　　　次韻和師黯寄王耿端公¶
嫉惡曾收柱後冠淹淪今未復榮班靑雲失路初心遠¶
白雪盈簮壯志閑廏馬尚嘶驄奮迅篋衣猶曝繡斕斑
<pb:KR4d0034_WYG_006-8b>
風流縣尹多才思時寄篇章與解顔<md:KR4d0034_SBCK_006-7a>¶　　　聞京尹范希文謫鄱陽尹十二師魯以黨人貶¶
　　　　郢中歐陽九永叔移書責諌官不論救而謫
　　　　夷¶陵令因成此詩以寄且慰其逺邁也¶
朝野蔚多士裒然良可羞伊人秉直節許國有深謀大¶
議揺巖石危言犯采旒蒼黄出京府憔悴謫南州引黨¶
俄嗟尹移書遽竄歐安慙言得罪要避曲如鈎郢路㡬¶
束馬荆川還泝舟傷心衆山集舉目大江流逺動家公
<pb:KR4d0034_WYG_006-9a>
念(師魯父作/牧于東川)深貽夀母憂(永叔有/母垂老)横身罹禍難當路積
仇讎¶衛上寧無術亢宗非所優吾君思正士莫賦畔牢
愁¶
　　　暑景<md:KR4d0034_SBCK_006-7b>¶溽暑倦幽齋縱横書亂堆風多應秀麥雨宻不黄梅乳¶
燕並頭語紅葵向背開吟餘晴月上涼思入尊罍¶
　　　夏中¶
院僻簾深晝景虚輕風時見動竿烏池中緑滿魚留子
<pb:KR4d0034_WYG_006-9b>
庭下隂多燕引雛雨後看兒爭墜果天晴同客曝殘書¶
幽棲未免牽塵事身世相忘在酒壺¶
　　　夏意¶
别院深深夏簟清石榴開遍透簾明樹隂滿地日當午¶
夢覺流鶯時一聲¶
　　　和淮上遇便風<md:KR4d0034_SBCK_006-8a>¶浩蕩清淮天共流長風萬里送歸舟應愁晩泊喧卑地¶
吹入滄溟始自由
<pb:KR4d0034_WYG_006-10a>
　　　先公之愛馬以病寄他廏今死矣¶
先君所乘馬其色白於銀磊落龍之種權竒世共珍獨¶
嘶如想望久歩見精神方目照代夜拳毛刷渭津(先公/在河)
(東陕¶右皆/乗此馬)鬛寒如擁浪蹄駃不驚塵潦倒已伏櫪蒼黄
仍借¶人俄傳斃帷信無復錦蒙親倚棹思神駿蕭然淚
灑巾¶
　　　重過句章郡¶
曾随使斾此東歸日日登臨到落暉疇昔侍行猶總角
<pb:KR4d0034_WYG_006-10b>
如今重過合霑衣窺魚翠碧忘形坐趁伴蜻蜓照影飛<md:KR4d0034_SBCK_006-8b>¶風物依然皆自得嵗華飄忽賞心違¶
　
　
　
　
　
　蘇學士集巻六<md:KR4d0034_SBCK_006-9a>¶<md:KR4d0034_SBCK_007-1a>¶
<pb:KR4d0034_WYG_007-1a>
欽定四庫全書
　蘇學士集巻七¶　　　　　宋　蘇舜欽　撰
　　　晩
