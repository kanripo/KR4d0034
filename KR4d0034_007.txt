# -*- mode: mandoku-view -*-
#+TITLE: 蘇學士集
#+DATE: 2015-09-23 10:19:27
#+PROPERTY: JUAN 7


出潤州東門¶
京口古雄處昔年嘗此過風流看石獸人事共江波河¶
轉路疑盡日斜山更多城樓鬱天半囘首恣吟哦¶
　　　無錫惠山寺¶
寺古名傳唐相詩三伏奔迸予何之雲山相照翠㑹合¶
殿閣對走凉參差清泉絶無一塵染長松自是㧞俗姿
<pb:KR4d0034_WYG_007-1b>
二邉羌胡日鬭格釋子宴坐殊不知¶
　　　過蘇州¶
東出盤門刮眼明蕭蕭疎雨更隂晴緑楊白鷺俱自得<md:KR4d0034_SBCK_007-1b>¶近水逺山皆有情萬物盛衰天意在一身羇苦俗人輕¶
無窮好景無緣住旅櫂區區暮亦行¶
　　　吳江亭¶
氣象清雄天與鄰世間不合有埃塵擬將累句酬佳景¶
只恐江山解笑人
<pb:KR4d0034_WYG_007-2a>
　　　秀州通越門外八九里臨水多佳木茂樹以便¶
　　　　風不得停舟一賞愴然爲詩¶
密樹重蘿覆水光珍禽無數語琅琅驚帆瞥過如飛鳥¶
囘首風烟空斷腸¶
　　　秀州城外九里有竹樹小橋予十八年前與友<md:KR4d0034_SBCK_007-2a>¶　　　　人解晦叔飲别於此今過之景物依然而解
　　　　生¶已亡悲歎不足復成小詩¶
當年共醉此橋邉道舊狂歌至暮天得句旋題新竹上
<pb:KR4d0034_WYG_007-2b>
移舟還傍亂花前君埋塵土骨應化我逐風波心欲燃¶
落日長號感人事沙頭寂莫上漁船¶
　　　天章道中¶
畵鷁低飛湖水平髙低樓閣満稽城人遊鏡裏山相照¶
魚戲空中日共明盡是荷風香不㫁忽逢溪雨氣尤清¶
籃轝却上蘭亭歩𤠔鳥雲蘿伴此行¶
　　　望太湖<md:KR4d0034_SBCK_007-2b>¶杳杳波濤閱古今四無邉際莫知深潤通曉月爲清露
<pb:KR4d0034_WYG_007-3a>
氣入霜天作暝隂笠澤鱸肥人膾玉洞庭柑熟客分金¶
風烟觸目相招引聊為停橈一楚吟¶
　　　大禹寺¶
鑑湖盡處衆峰前寺古蕭疎水石間殿閣北垂連禹廟¶
松筠東去入稽山坐中巖鳥自上下吟久溪雲時往還¶
我厭區區走名宦未能來此一生閑¶
　　　杭州㢲亭¶
公自登臨闢草萊赫然危構壓崔嵬凉翻簾幌潮聲過
<pb:KR4d0034_WYG_007-3b>
清入琴尊雨氣來疇昔江山何處好生平懐抱此中開<md:KR4d0034_SBCK_007-3a>¶東南地本多幽勝此向東南特壯哉¶
　　　宿錢塘安濟亭觀潮¶
支肘聽潮聲喧豗久未停随風過漁浦(江東/地名)伴月出滄¶
溟鰌穴候時滿胥神果有靈連天卷雲霧徹曉下雷霆¶
捨檝游心倦憑䦨醉魄醒誰窮造物意擬訪酈元經¶
　　　使風¶
長風天外來十幅健帆開仰首飛雲合牽心翠竹囘閑
<pb:KR4d0034_WYG_007-4a>
觀水知性静與睡爲媒始覺揚舲快疲駑亦可哀¶
　　　松江長橋未明觀漁¶
曙光東向欲朧明漁艇縱横映逺汀濤面白烟昬落月<md:KR4d0034_SBCK_007-3b>¶嶺頭殘曉混疎星鳴桹莫觸蛟龍睡舉網時聞魚鼈腥¶
我實宦遊無况者擬來随爾帶笭箵¶
　　　新開湖晩霽¶
霽霞飛盡失西東水入天光浩氣中籍籍輕帆一遊鳥¶
似乘風力上虚空
<pb:KR4d0034_WYG_007-4b>
　　　九日汴中¶
旅櫂出江湖漂然迹更孤風波數破膽時事一長吁聞¶
說西羌使猶稽北闕誅欲言無上策且復醉茱萸¶
　　　淮中晩泊犢頭¶
春隂垂野草青青時有幽花一樹明晩泊孤舟古祠下<md:KR4d0034_SBCK_007-4a>¶滿川風雨看潮生¶
　　　韓忠憲公挽詞二首¶
才發經綸地心開忠義源朝端遺盛業泉下閟英魂儲
<pb:KR4d0034_WYG_007-5a>
禁追封美儀曹集諡尊他年還駟馬餘德在髙門¶
中臺典故明二府弼諧成車挂身方佚舟移世共驚霜¶
風吹縞帳野月照丹旌寂莫都門路傷哉如昔行¶
　　　詔獄中懐藍田髙先生¶
自嗟疎野性不曉世塗艱仰首羨飛鳥冥心思故山剛¶
來投密網誰復爲顰顔寄語髙安素今思日往還¶
　　　湘公院冬夕有懐<md:KR4d0034_SBCK_007-4b>¶去年急雪灑窓夜獨對殘燈觀陣圗今夕悲風撼軒竹
<pb:KR4d0034_WYG_007-5b>
又來開巻擁寒爐禪房瀟灑皆依舊世路﨑嶇有萬殊¶
(原本/缺)¶
　　　離京後作¶
春風奈别何一櫂逐驚波去國丹心折流年白髮多脱¶
身離網罟含笑入烟蘿窮達皆常事難忘對酒歌¶
　　　荅和叔春日舟行¶
幽人漂泊興無窮弄水尋花處處同春入水光成嫩碧¶
日勻花色變鮮紅静中物象知誰見閑極情懐覺道充
<pb:KR4d0034_WYG_007-6a>
寄語悠悠莫疑我五湖今作狎鷗翁<md:KR4d0034_SBCK_007-5a>¶　　　荅子履¶
塌翼下層雲飄然江漢濆蒼蠅休聚謗白鳥已爲羣銀¶
鯽晨思美松醪夜酌醺生平同得失此日又逢君¶
　　　舟行有感¶
忽忽賞節物區區何所歸天隂鳥自語水落岸生衣客¶
况知誰念人生與願違東風百花發獨採北山薇¶
　　　淮亭小飲
<pb:KR4d0034_WYG_007-6b>
山氣復清淮亭臨亂石開旅愁無處避春色為誰來酒¶
賴啼鶯送歌随去雁哀相攜聊一醉休使壯心摧¶
　　　淮中風浪<md:KR4d0034_SBCK_007-5b>¶春風如怒虎掀浪沃斜暉天濶雲相亂汀遙鷺共飛冥¶
冥走隂氣凜凛挫陽威難息人間險臨流涕一揮¶
　　　夀陽閒望有感¶
維舟亭下偶登臨下蔡風流古至今逺嶺抱懐随曲折¶
亂雲行野乍晴隂幽人憔悴搔白首啼鳥哀鳴思故林
<pb:KR4d0034_WYG_007-7a>
觸處塗窮何足慟直囘天地入悲吟¶
　　　阻風野歩有感呈子履¶
輕舟留滯已春殘攜手栖栖田野間盡日東風吹百草¶
有時雙鷺下前灣古來少見如君困世上應無似我閑¶
抖擻塵襟莫囘首謗書終不到溪山<md:KR4d0034_SBCK_007-6a>¶　　　過泗水¶
五年六經此仰首歎勞生山是往時色人皆今日情機¶
心去國少塵眼向淮明物理吾俱曉漂流安足驚
<pb:KR4d0034_WYG_007-7b>
　　　和丹陽公素學士晩望見懐¶
古郡登臨足勝遊使君才調更風流過雲送雨海山暗¶
斜日催蟬江樹秋屢辱嘉招嗟放棄又傳新咏慰淹留¶
霜天乗興當西謁共醉城尖四望樓¶
　　　送子履¶
一舸風前五兩飛南遷今去别慈闈人生多難古如此¶
吾道能全世所稀幸有江山聊助思莫随魚鳥便忘歸<md:KR4d0034_SBCK_007-6b>¶君親恩大須營報學取三春寸草微
<pb:KR4d0034_WYG_007-8a>
　　　題花山寺壁¶
寺裏山因花得名緐英不見草縱横栽培翦伐須勤力¶
花易凋零草易生¶
　　　春睡¶
别院簾昬掩竹扉朝酲未解接春暉身如蟬蜕一榻上¶
夢似楊花千里飛嗒爾暫能離世網陶然直欲見天機¶
此中有德堪爲頌絶勝人間較是非¶
　　　覽照
<pb:KR4d0034_WYG_007-8b>
鐵面蒼䫇目有稜世間兒女見須驚心曾許國終平虜<md:KR4d0034_SBCK_007-7a>¶命未逢時合退耕不稱好文親翰墨自嗟多病足風情¶
一生肝膽如星斗嗟爾頑銅豈見明¶
　　　病起¶
吳天揺落奈愁何病起風前白髮多爭得松江變醇酒¶
拍浮終日恣酣歌¶
　　　秋懐¶
年華冉冉催人老風物蕭蕭又變秋家在鳯皇城闕下
<pb:KR4d0034_WYG_007-9a>
江山何事苦相留¶
　　　秋曉聞鶴唳一聲¶
落月銜西露乍零竹間孤唳入青冥未知蟋蟀緣何事<md:KR4d0034_SBCK_007-7b>¶牀下微吟不暫停¶
　　　中秋松江新橋對月和栁令之作¶
月晃長江上下同畵橋横絶冷光中雲頭豔豔開金餅¶
水面沈沈卧綵虹佛氏解為銀色界仙家多住玉華宫¶
地雄景勝言不盡但欲追随乗曉風
<pb:KR4d0034_WYG_007-9b>
　　　病中得杜丞相見寄詩感而有作¶
易毁唯遷客難諧是俗情愁多怯秋夜病久厭人生委¶
順聞之舊衰羸見者驚新詩如接侍吟罷涕淋纓¶
　　　滄浪懐貫之¶
滄浪獨歩亦無悰聊上危臺四望中秋色入林紅黯澹<md:KR4d0034_SBCK_007-8a>¶日光穿竹翠玲瓏酒徒漂落風前燕詩社凋零霜後桐¶
君又暫來還徑去醉吟誰復伴衰翁¶
　蘇學士
