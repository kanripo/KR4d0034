# -*- mode: mandoku-view -*-
#+TITLE: 蘇學士集
#+DATE: 2015-09-23 10:19:27
#+PROPERTY: JUAN 11


　　　乞納諫書¶
五月二十八日具官臣某謹上書皇帝闕下臣聞治平¶
之君使危亡禍亂之言不離于耳則天下庶可久安也¶
髙位之臣使顛覆竄殛之禍不絶于心則百職可以無¶
曠也苟治平而忽危亡未有不危亡者也髙位而忘顛¶
覆未有不顛覆者也此物理之常勢古今之定分也厯
<pb:KR4d0034_WYG_011-1b>
觀前代聖神之君好聞乎讜議賢明之輔不壅乎下情¶
蓋以四海至逺民有隠慝不可以遍照故無間愚賤之¶
言而擇用之萬幾至煩事有習弊不可以獨覽故必求<md:KR4d0034_SBCK_011-1b>¶衆多之議以更張之然後朝無遺政物無遁情雖有佞¶
人邪謨莫得而進也臣昨覩乙亥詔書戒越職言事者¶
播告四方無不驚惑往往竊議恐非本于宸衷蓋陛下¶
即位以來屢詔羣下以求鯁直故百寮皆得轉對又置¶
詣匭設直言極諫科今詔書如此是與前事相違豈非
<pb:KR4d0034_WYG_011-2a>
大臣蔽塞陛下聰明杜塞忠良之口不惟虧損朝廷大¶
政實亦自取覆亡之道夫納善進賢宰相之事蔽君自¶
任未或不亡今諫官御史又多出其門下但務希㫖即¶
取好官多士盈庭噤不得語陛下拱深宫之内何由得¶
聞天下之務乎臣前見陛下以孔道輔范仲淹剛直不<md:KR4d0034_SBCK_011-2a>¶撓致位諫臺後雖改他官不忘獻納此二臣者非不知¶
緘口數年坐得卿輔蓋不敢負陛下委任之意虧臣子¶
忠藎之節而皆競罹中傷竄謫不暇使正臣奪氣鯁士
<pb:KR4d0034_WYG_011-2b>
咋舌目覩時弊口不敢論昔晉公問叔向曰國家之患¶
孰爲大對曰大臣持禄而不極諫小臣畏罪而不敢言¶
下情不得上通此患之大者是故漢文感女子之說而¶
肉刑是除武帝聽三老之議而江充以族肉刑古法江¶
充近臣女子老人愚耄疎隔之至也蓋以義之所在賤¶
不可忽二君從之後世稱聖况國家班設爵位列陳豪¶
英故當責其公忠安可教之循黙賞之使諫尚恐不言<md:KR4d0034_SBCK_011-2b>¶罪其敢言孰肯獻納物情閉塞上位孤危軫念于兹可
<pb:KR4d0034_WYG_011-3a>
爲驚怛伏望陛下霈發德音迨寢前詔懃于采納下及¶
芻蕘求覩四海之安危垂念朝廷之闕失見所未見日¶
新又新故可常守隆平保全近輔若詔牓未削欺㒺成¶
風則不唯堂下逺于千里竊恐指鹿爲馬之事復見于¶
今朝也臣區區以此言達于冕旒者非不知出口禍從¶
爲衆憫笑蓋欲陛下一悟則天下蒙福以臣之軀負蒼¶
生之命亦已大矣伏望陛下留意焉¶
　　　詣匭疏(景祐五年/)
<pb:KR4d0034_WYG_011-3b>
正月十八日具官臣某謹頓首再拜昧死上疏皇帝陛<md:KR4d0034_SBCK_011-3a>¶下臣昨初到京師聞河東地大震裂涌水壊屋廬城堞¶
殺民畜幾十萬厯旬不止臣始聞惶駭疑惑竊思自編¶
策所紀前代衰微喪亂之世亦未嘗有此大變方今四¶
聖接統内外平寧戎狄交歡兵革偃息固與夫衰微喪¶
亂之際頗異是何災變之作返過之邪且妖祥之興神¶
實尸之各以類見未嘗妄也臣以爲必無是事是亦傳¶
言之濫耳厯問一二朝士皆曰有之因退思念天人之
<pb:KR4d0034_WYG_011-4a>
應古今之鑒大可恐懼凡朝廷政教昏迷下受其弊積¶
隂鬱不和之氣上動於天天於是爲下變異以警戒之¶
使君人者囘心省修翻然向道則民安而災息是故古<md:KR4d0034_SBCK_011-3b>¶之王者逢天地之變則必避正寢徹樂省饌詢訪正議¶
考求失德而更去之蓋以上帝聰明所作必驗苟弗知¶
懼則非常之孽随之今此異既告豈徒然哉則王者豈¶
常安於逸豫信任近狎而不省政事乎廟堂之上執事¶
者豈有非賢才或專威福而侵君者乎其所施設之政
<pb:KR4d0034_WYG_011-4b>
豈有不便於民者乎深宫之中豈有隂教不謹或以媚¶
道濫進者乎西北之夷豈有竊萌背盟犯順之心者乎¶
念自從逺方來不知近事心雖疑而口不敢道宫禁夷¶
狄之事固未可知朝廷已然之失則聽輿論而有聞焉¶
又訝朝廷知此大異殊不脩補闕政以厭天戒而安民<md:KR4d0034_SBCK_011-4a>¶心黙然不怪如平常無事時諫官御史亦不聞進牘白¶
見鋪陳災害之端以開上心然民情洶洶聚首横議咸¶
有憂悸之色豈時與古不同今朝不宜倣古以爲事耶
<pb:KR4d0034_WYG_011-5a>
又念有天下者未有不監古而治棄古而亂也豈上位¶
者務在鎮静不須與民同憂也則又民爲邦本未有本¶
揺而枝葉不動者豈民愚暗不當憂而憂耶則地之震¶
天之所爲也民雖愚天豈愚哉反覆思之不覺驚怛流¶
汗自以世受君祿身齒國命涵濡惠澤以長此軀便欲¶
盡吐肝膽以封拜奏又昨見范仲淹以剛直忤姦臣果¶
罹中傷言不用而身竄謫甚可悲也是時降詔天下不<md:KR4d0034_SBCK_011-4b>¶許越職言事臣今苟務激切不避權右必恐横遭傷害
<pb:KR4d0034_WYG_011-5b>
無補於時因自悲嗟不知所措既而孟夏之初雷電暴¶
作臣以謂國家之失衆臣無有爲陛下言者唯天丁寧¶
以告陛下也陛下極聖至明其肯忽之果能霈發明詔¶
許臣寮皆得獻言臣初聞之踊躍欣抃又謂雖有災異¶
陛下能講求嘉言革去時弊故可變化而召善和也旬¶
餘日來聞頗有言事者其間豈無切中時病而絶不聞¶
朝廷從而行之是亦示虚言而不根實效也臣聞唯誠¶
可以應上天惟實可以安下民今應天不以誠安民不
<pb:KR4d0034_WYG_011-6a>
以實徒布空文增人太息耳將何以謝神靈而救弊亂<md:KR4d0034_SBCK_011-5a>¶也豈大臣蒙塞天聰不爲陛下行之豈言事者迂濶無¶
所取不足行也此則未可知今臣竊見綱紀隳敗政化¶
闕失其事甚衆不可概舉今條大者二詣匭以聞伏望¶
陛下少賜觀覽苟有所采乞㫁自睿意即時行焉言或¶
狂瞽乞付臣斧鑕以非所宜言罪之一曰正心夫治國¶
如治家治家者先修於已修已者先正於心心正則神¶
明集而萬物理也今則民間喧傳陛下數年以來多引
<pb:KR4d0034_WYG_011-6b>
俳優賤人於深宫之中燕樂無節賜予過度燕樂無節¶
則志荒蕩賜予過度則心侈㤗志荒蕩則政事不親心¶
侈㤗則用度不足臣竊觀國史見祖宗逐日視朝旰昃<md:KR4d0034_SBCK_011-5b>¶方罷猶坐於後苑門上有白事者立得召對委曲詢訪¶
小善必納真宗末年不豫始間日視事今陛下春秋鼎¶
盛實宵衣旰食求治之秋而乃隔日御殿此政事不親¶
之故也今又府庫匱竭民鮮蓋藏誅斂科率殆無虚日¶
三司計度經費二十倍於祖宗時此用度不足明矣政
<pb:KR4d0034_WYG_011-7a>
事不親而用度不足斯大可憂也伏望陛下脩巳以御¶
人洗心而鑒物勤於聽㫁舎其燕安放棄優諧近習之¶
纖人親近剛明鯁直之良士因此災變以思永圗效祖¶
宗之勤勞惜社稷之廣大則天下之幸甚也二曰擇賢¶
夫明主勞於求賢而逸於任使然盈庭之士不須盡擇<md:KR4d0034_SBCK_011-6a>¶在擇一二輔臣及御史諌官而已今陛下用人似不能¶
擇昨王隨自吏部侍郎轉門下侍郎平章事超越十資¶
復爲上相此乃非常之恩必待非常之才而王隨虚庸
<pb:KR4d0034_WYG_011-7b>
邪諂非輔相之器降麻之後物論沸騰故疾纒其身災¶
仍於國此亦天意愛惜我朝陛下必鑒之又石中立頃¶
在朝行以詼諧自任士人或有宴集必置席間聽其語¶
言以資笑噱今處之近輔不聞嘉謨物望甚輕人情所¶
忽使災害屢降而朝廷不尊蓋近臣多非才者陛下左¶
右尚如此天下官吏可知也實恐匈奴輕笑中國伏望¶
即時罷免别建賢才臣又竊見方今以張觀爲御史中<md:KR4d0034_SBCK_011-6b>¶丞髙若訥爲司諫此二人者皆登髙第本望以詞華進
<pb:KR4d0034_WYG_011-8a>
用素履温和輭懦無剛鯁敢言之才斯皆執政引㧞建¶
置欲其慎黙不敢舉揚其私時有所言必暗相關説旁¶
人窺之甚可笑也故御史諫官之任臣欲陛下親擇之¶
不令出執政門下臺諫官既得其人則近臣不敢爲過¶
乃馭下之策也臣以謂陛下身既勤儉輔弼臺諌又皆¶
得人則天下何憂不治而災異何自而生伏望陛下少¶
畱意焉非有難也臣不勝區區之至¶
　　　火疏(時年二十一/登聞獻此疏)
<pb:KR4d0034_WYG_011-8b>
臣聞烈士不避鈇鉞而進諫明君不諱過失而納忠是<md:KR4d0034_SBCK_011-7a>¶以懐策者必吐上前蓄寃者無至腹誹則上下之情不¶
鬱政令之出悦随然言之之難不如容之之難容之之¶
難不如行之之難有能言之則必容之則必行之如此¶
則欲治之主三代之迹也願陛下畱意焉臣伏覩今嵗¶
自春徂夏霖雨隂晦未嘗少止農田受菑者㡬於十九¶
民情嗸騷如昏墊焉臣以謂近位之失人政令之多缺¶
賞罰弗公之所致也天之降災欲悟陛下陛下反謂刑
<pb:KR4d0034_WYG_011-9a>
獄濫寃之至故肆赦天下以救之殊不念如此則殺人¶
者不死傷人者不抵罪其爲濫寃則又加甚古者決獄¶
斷滯訟以平水旱不用赦也故赦下之後隂霾及今前<md:KR4d0034_SBCK_011-7b>¶志曰積寃生隂積隂生陽陽生則火災見焉乗夏之氣¶
發洩於玉清宫震雨雜下烈燄四起樓觀萬疊數刻而¶
盡誠非慢於禦備乃上天之深戒也陛下當降服減膳¶
避正寢責躬罪已下哀痛之詔罷非業之作拯失職之¶
民在輔弼無禆國體者去之居左右竊弄威權者去之
<pb:KR4d0034_WYG_011-9b>
精心念政刑之失虚懐收芻蕘之言庶㡬變災以答天¶
意浹辰之間不聞有此告諭竊知陛下將計工役再謀¶
興脩都下之人聞者駭惑往往聚首横議咸謂非宜皆¶
曰章聖帝勤儉十餘年天下富庶帑府流衍無所貯藏¶
乃作斯宫及其畢功而海内爲之虚竭陛下即位未及<md:KR4d0034_SBCK_011-8a>¶十年數嵗連遭水澇雖征賦咸入而百姓頗甚困乏若¶
大興土木之功則費用不知紀極財貨耗於内征役勞¶
於下内耗下勞何以濟矣况天災之已爲之是欲競天
<pb:KR4d0034_WYG_011-10a>
無省已之意逆天不祥安已難任欲祈厚貺其可得乎¶
豈天譴告而陛下弗悟邪豈知而故爲之邪豈再造祈¶
天之祐邪臣不得反覆而量也今爲陛下計者莫若采¶
吉士去佞人姑務脩德以勤至治使百姓足給而寛其¶
征稅則可以謝天地而安民情矣夫賢君見變能脩道¶
以除凶亂君無象天不譴告今幸得天見之變是陛下¶
脩道之日豈宜忽哉昔漢元帝三年茂陵白鶴館災下<md:KR4d0034_SBCK_011-8b>¶詔曰廼者火災降於孝武園館朕戰慄恐懼不燭變異
<pb:KR4d0034_WYG_011-10b>
咎在朕躬羣司又未肯極言朕過以至於斯將何寤焉¶
夫茂陵不及上都也白鶴館不大此宫也彼尚降詔四¶
方以求已過是知古帝王急治如此夫火不炎上之罰¶
正爲是焉臣謹按前漢五行志云賢佞分别官人有序¶
帥繇舊章敬重功勲如此則火得其性矣若乃信道不¶
篤或燿虚僞䜛夫昌邪勝正則火失其性矣自上而降¶
及濫炎妄起災宗廟燒宫室雖興師衆弗能救也故魯¶
成公三年新宫災劉向謂成公信三桓子孫之䜛逐父
<pb:KR4d0034_WYG_011-11a>
臣之應襄公九年春宋災劉向謂宋公聽䜛逐其大夫<md:KR4d0034_SBCK_011-9a>¶華弱奔魯之應也今宫災豈得亦有是乎願陛下恭黙¶
而内省之省而旣知之願陛下悔過而追革之罷再造¶
之勞役行古先之典法非惟大光基構亦天下之幸甚¶
也臣愚妄之言不足益國體之萬一陛下苟容而行之¶
三代兩漢之風指顧而可致也¶
　　　論西事狀¶
臣竊見自西寇逆節天下言兵者不可勝計大抵不過
<pb:KR4d0034_WYG_011-11b>
訓練兵卒積聚芻粟而已其言泛雜無所操揔又陳爛¶
使人耳厭其聞而笑忽之况清衷近輔自有上算故不¶
當復有所獻也然臣卑居長安備見西邉事體其要在<md:KR4d0034_SBCK_011-9b>¶乎得人得人則練兵積粟之多不煩帷幄之議而自集¶
也惟攻守之策必須中授何者此事至大不可輕舉近¶
聞朝廷將議深討覆其巢穴此蓋憤其凶悖勇而不知¶
思也孰不知羌氐之俗居不常處獸聚鳥散本無聚積¶
若垂軍絶漠則跨歴險塗被甲裹糧操執兵械外疲而
<pb:KR4d0034_WYG_011-12a>
内懼一日之行有三日之勞曾未見敵先已自病隘而¶
遇伏則將不支矣昔趙充國之論兵詳矣故中國利守¶
夷狄利戰從古然也傳曰天子守在四夷又曰荒服者¶
王不王則脩德詩云薄伐玁狁至於太原薄伐亦謂逐¶
出之已爾來則逐之去而勿追禦戎之善策也國朝五<md:KR4d0034_SBCK_011-10a>¶路興師亦遇敗衂前日劉平不能持重俟隙務於速戰¶
身罹禽獲傷剥國威是知討之不如守之之利也明矣¶
近者朝廷拜置夏竦韓琦范仲淹等此皆平定外夷人
<pb:KR4d0034_WYG_011-12b>
所屬望者賊昊姦譎故必疑畏疑畏則將以事騐之以¶
臣竊料今秋必放兵犯塞以觀我師之方略當是之時¶
尤須慎重若能堅壁清野勿與之敵設伏用竒於險塞¶
之地待其師老糧盡而反覆擊之不勞深討而可成功¶
也方今之勢不患其來戰患守之之道未至耳議其功¶
者恐鋭而寡謀敗陛下軍事也愚者之說萬或一效以¶
嘗預西事不敢塞黙伏惟聖慮裁察之不勝&KR1908;&KR1908;之至<md:KR4d0034_SBCK_011-10b>¶　　　乞發兵用銀牌狀
<pb:KR4d0034_WYG_011-13a>
臣謹按周禮牙璋以起軍旅漢世發兵皆以虎符所以¶
嚴國命而絶姦端厥後給銀牌以爲信五代喪亂凡奉¶
使調發但樞密院給牒國朝太平興國中以李飛雄之¶
爲詐有詔復用銀牌焉自後又復廢罷臣竊見方今外¶
郡兵馬只是三班使臣齎宣起發而無銀符之制况印¶
之篆刻尋常官吏亦不能盡通姦詐或能爲之當用武¶
之際必須大爲之防臣欲乞今後起發兵馬及乗逓馬¶
者中給銀牌以復本朝舊制其規矩乞詔有司詳定之
<pb:KR4d0034_WYG_011-13b>
伏取進止<md:KR4d0034_SBCK_011-11a>¶　　　論宣借宅事(康定元年十一/月二十一日)¶
臣昨於十月二十三日内侍省牒奉聖㫖下務支借小¶
宅一所與司天監楊可久今月十八日准三司牒傳宣¶
㫖指射舎屋三十間已來與醫官副使栁堯卿居止者¶
竊以賜第之典於國體至重前朝將相非有勲業則不¶
得賜第京師近劉平血戰亾軀家宅無託朝廷方推此¶
惠時謂當然今兹醫卜庸流濫有求請煩瀆天聽侵亂
<pb:KR4d0034_WYG_011-14a>
邦經况賞罰二端國之名器所以驅駕豪傑示信四方¶
若死行陣之家與伎術之輩均用此賞臣竊恐輕重失¶
宜矣方今西鄙未寧暴師塞外流傳四出何以勸人伏<md:KR4d0034_SBCK_011-11b>¶望特降德音即時寢罷况栁堯卿自有居第極爲華侈¶
若以其醫藥有效自可以金帛賜之上以重恩賞之科¶
使戰伐者盡其死力下以絶僥覬之望俾貪冒者萌其¶
恥心臣事在職司合有獻納蓋期賞之不僭非敢文而¶
自營上瀆宸嚴無任&KR1908;到之至
<pb:KR4d0034_WYG_011-14b>
　　　乞用劉石子弟¶
臣近到闕聞黄德和以退軍及妄奏劉平石元孫叛逆¶
朝廷已從軍法處分然劉平石元孫以血戰陷沒死於¶
賊手初朝廷未能辨明即時以兵卒監圍其第及德和¶
旣巳伏辜二族未霑恩澤遷延累日人頗疑惑古者舎<md:KR4d0034_SBCK_011-12a>¶爵策勲貴其速也此雖敗衂是亦勤勞於是伏望陛下¶
斷自睿意詔有司於西郊備禮致祭陛下出次素服西¶
向舉哀故禮云軍有憂則素服哭於庫門之外赴軍不
<pb:KR4d0034_WYG_011-15a>
載櫜韔蓋古者義也即日降冊追贈賻其家族爵其子¶
弟使死者有知豈無冥助生者懐感必當盡忠烈士義¶
夫聞之震激人人思爲陛下用也劉平子弟臣雖不識¶
聞其頗知邉事用敵西寇必有成功况國恥家讎異於¶
他將則吳用子胥唐拜田布即其義也¶
　　　投匭疏(時年二/十二)¶
臣昨伏覩陛下發德音下明詔廣延天下愽習之士以<md:KR4d0034_SBCK_011-12b>¶大治本降詔之日識者喧然咸謂陛下張祖宗之基致
<pb:KR4d0034_WYG_011-15b>
億兆之福慮意有所不逮政有所未敷雖碩輔盈庭諌¶
臣滿署朝訪前王之陳迹夕講先朝之故事尚欲親問¶
芻蕘廣采髦哲此非唯藴才抱器者幸甚實亦天下之¶
幸甚也臣竊見分四制限十一科使官京師者得應賢¶
良體用之目潛白屋者出赴沈淪髙蹈之制州縣判等¶
限以字數武舉策試兼之騎射臣敢謂陛下之詔體則¶
正矣而綱條未至輒有營穴願鋪白而言之夫賢良之¶
科肇於漢世故公孫丞相之徒多以褐衣射策而解中
<pb:KR4d0034_WYG_011-16a>
入仕其以居位者日邇帝光出入禁掖志或未發則可<md:KR4d0034_SBCK_011-13a>¶囊奏而建言政有未安則可排闥而請見况其身檢命¶
敕已得爲朝中官則口鉗舌巻鮮肯言天下事惟是韋¶
帶繩樞之士義疎禮隔趨走塵土間未嘗咫尺人主之¶
顏面加以天閽九重交㦸數里雖胸文陸離筆語滂沛¶
而豈得一達旒纊之下哉脫欲聲鼔叩輦則有司必以¶
狂妄之罪罪之且身無一命志氣自得邦家闕政實亦¶
敢言漢世兼采庶士者深有意於此也下至李唐穿鑿
<pb:KR4d0034_WYG_011-16b>
前軌以謂民間不知帝王之動靜俗儒不講朝廷之經¶
法耑以官士者得應言科及我炎統勃興不血刃而得¶
天下太祖太宗拓樹基扃誕布鴻文而大變汚俗真宗<md:KR4d0034_SBCK_011-13b>¶嗣二后教信兩漢法笑却唐弊追還古風故詔賢良而¶
草莽之士無棄也今陛下之詔有異於上是未至者一¶
也次則髙蹈丘園沈淪草澤臣亦謂未至者何嘗聞帝¶
者慎器與名不務虚假且遁逸之士不示見聞今陛下¶
垂詔而雜舉之是欲使之自見聞也若出而赴陛下之
<pb:KR4d0034_WYG_011-17a>
詔是其人非沈淪者若出而求陛下之試是其人非髙¶
蹈者則皆露已揚才干時謁進者也非唯失彼之行恐¶
使人謂陛下設虚名無精求之意州縣判等亦未折衷¶
夫錄人罪失務在淺要不過數字以見意數句以成文¶
今限字二百束之對偶則皆漫誕而無功緐博而寡要<md:KR4d0034_SBCK_011-14a>¶不可施用是爲空言至如武舉策試兼之騎射竊觀詔¶
㫖旣令先進軍機後即陛試是陛下取將帥材者也反¶
使張一弓發數矢是陛下校一夫之藝取一人之敵也
<pb:KR4d0034_WYG_011-17b>
夫欲練將材而取一夫之技又何異考編鐘堵磬而求¶
鄭衛之音伏願賢良之科使復兩漢真宗之制不以官¶
士爲之限則國家之得失可聞也沈淪髙蹈者則令諸¶
郡守宰根索其名而籍奏之然後給傳續食達輦㑹試¶
以文則蓄響埋照之流不逺而至矣書判者削其字限¶
各罄其才而爲之文識髙劣盡可見矣武舉者去騎射¶
之末而訪以機略之大則將帥之具鱗集矣若然則陛<md:KR4d0034_SBCK_011-14b>¶下之詔不虚下天下之人無異議四條明而十一科正
<pb:KR4d0034_WYG_011-18a>
矣臣碌碌者豈當輙述國家大事上干天子聽覽蓋以¶
陛下開言路塞諱門采瞽說納愚慮是以析肝瀝悃而¶
具述之若陛下責其犯上罪其錯議臣雖膏鉞轉壑不¶
爲之怨伏願俯而察之干冒宸嚴無任隕越¶
　　　五事(景祐四年五月/七日閤門下)¶
臣聞重閉尚設於勇夫擊柝以待乎暴民是皆前籍立¶
戒以監後人故國門九闔梐枑百重刑人以守閽下士¶
以拂闑所以深嚴帝禁以備非常古者非有符節不得
<pb:KR4d0034_WYG_011-18b>
輒入君門降及後來乃設籍禁品庶官之髙下限諸門<md:KR4d0034_SBCK_011-15a>¶之出入故東籍而西入者律令有文焉臣竊見國朝皇¶
城宫門皆無名籍往來無間甚非防微之意也臣欲乞¶
今後内城諸門應分番宿直諸色人等各立名籍仍差¶
中官專切提轄¶
一臣聞事不師古傅說所譏必也正名仲尼之訓臣竊¶
以國寺之監乃卿佐之局南省諸曹皆尚書之任近朝¶
多差京朝官或貟外專判於理不順且逺方一州一郡
<pb:KR4d0034_WYG_011-19a>
唯使相及僕射以上方得言判豈京朝小官得判省寺¶
重地臣欲乞今後非有本官者但稱權及句當不令專¶
判庶合前規<md:KR4d0034_SBCK_011-15b>¶一臣謹按前志曰白事之吏民之仇讎又云急吏緩民¶
則吏不可縱政之大功也臣竊見州縣之吏多是狡惡¶
之人窺伺官寮探刺㫖意清白者必多方以誤之貪婪¶
者則啗利以制之然後析律舞文鬻獄市令上下其手¶
輕重厥刑變詐竒袤無所不作苟或敗露立便逃亡稍
<pb:KR4d0034_WYG_011-19b>
候事平復出行案設有强明牧宰督察太嚴則締連諸¶
曹同日亡命或獄訟未具遂停鞫劾賦稅起納無人催¶
驅近年以來習成此弊官長務從姑息恐失大計見其¶
邪濫不敢以法繩之惟此輩凶人唯利是嗜毎糾以嚴¶
憲尚不悛心何況縱之使亂正法實政理之巨蠹黎民<md:KR4d0034_SBCK_011-16a>¶之大害焉人雖切齒無可奈何蓋緣國家别無敕條以¶
加檢束臣欲乞今後州縣曹司有闕並於第二人户上¶
選差仍令毎五人互相爲保或逃亡者立差官籍其家
<pb:KR4d0034_WYG_011-20a>
量取以充賞募人收捉或遇赦首身亦乞流配别郡如¶
此則不敢公然作過以紊政經¶
一臣聞矜孤養老邦家之大政䘏貧寛疾冊書之格言¶
竊見前代皆置悲田養病坊堂在長安中命使專領亦¶
選名德僧徒兼掌其事縣官出錢收利籍而用之開元¶
中丞相宋璟上言乞罷中㫖不從㑹昌沙汰僧尼李德¶
裕以悲田院出於釋氏遂易名而增脩國家富有四海<md:KR4d0034_SBCK_011-16b>¶生齒實緐山澤之間舉無遺利賦稅之外復有逺倉或
<pb:KR4d0034_WYG_011-20b>
水旱爲災則流亡相屬遇慈惠之吏必率斂而飼養逢¶
苟且之政必枕籍而死亡墮本非慵多致歉乏又京兆¶
之内丐乞者多飢寒所侵往往殘廢或自折支體困入¶
泥塗號呼閭里呻吟道路聚爲祲厲甚傷風化陛下仁¶
被草木惠及昆蟲惟此夭傷未霑王澤臣欲乞依有唐¶
故事剙置悲田養病坊州郡並以曹官領之仍於髙年¶
擇信行可稱者三兩人與僧官同切管勾三京給田十¶
頃望鎮州七頃諸州軍等第給田以充粥食有羡餘官
<pb:KR4d0034_WYG_011-21a>
錢置本收利以備醫藥十嵗以下八十以上仰州縣察<md:KR4d0034_SBCK_011-17a>¶訪無家可歸者亦令看養如此則大益仁化無虧國風¶
頌聲喧傳上資聖算和風浹洽可召豐年¶
一臣聞巨壑雖深獸知所避烈火至猛人無蹈死故厯¶
塊而蹶者皆是玩水而溺者有之古垂此言以喻刑辟¶
者昔聖人惡殘賊之害良民也故明設嚴刑大張憲網¶
必使易避而難犯防微而杜原約之不至煩苛威之以¶
令畏懼奸兇之輩翻然革心因而行之自然刑省苟務
<pb:KR4d0034_WYG_011-21b>
矜貸則冒禁者緐竊見官吏多犯贓汚乃由朝廷法制¶
稍寛貪鄙因緣爲弊凡中人之性本非大兇皆以禁約¶
不嚴是爲貨利所沒手提刑憲人不敢言心恣誅求下<md:KR4d0034_SBCK_011-17b>¶受其困夫殺人者死傷人者刑古今之制也殺傷之害¶
不過數人今貪官在官民皆受苦雖有轉運提刑位皆¶
尊崇罕與民接詢訪官吏鮮得實情苟無訟端莫肯發¶
摘知者或欲陳告又非干已臣欲乞今後官典犯入已¶
贓許諸色人陳論得實者以其贓充賞如此則必畏多
<pb:KR4d0034_WYG_011-22a>
言之人亦防十目之視荀卿所謂威厲而不試刑嚴而¶
不用此其得之矣¶
　
　
　
　
　
　
<pb:KR4d0034_WYG_011-22b>
　
　
　
　
　
　
　
　蘇學士集巻十一¶
<md:KR4d0034_SBCK_012-1a>¶
<pb:KR4d0034_WYG_012-1a>
欽定四庫全書
　蘇學士集巻十二¶　　　　宋　蘇舜欽　撰
