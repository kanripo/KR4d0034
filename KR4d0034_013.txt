# -*- mode: mandoku-view -*-
#+TITLE: 蘇學士集
#+DATE: 2015-09-23 10:19:27
#+PROPERTY: JUAN 13


　　　粹隠堂記¶
天之生蓄萬物紛綸渙散雖㑹四時之變而後成亦已¶
衆矣必役之以人然後無所棄百工衆技機智纖悉海¶
瀆之廣山壑之邃不能以自藏放乎其自然動乎其無¶
知祕怪異類判然一出則必可羈括而就有爲是生之¶
而不使廢於世也至於人也蓋物之大者也而又自相
<pb:KR4d0034_WYG_013-1b>
置次才者多不得其地皇皇於用者何哉此造物之意¶
不可以理通也故耿介剛直之士一不與細合則䬃然¶
逺舉遁名匿迹惟恐有聞於人也惟儼者爲浮屠往來<md:KR4d0034_SBCK_013-1b>¶京師三十年獨喜吾儒氏之書當年少時誦數百千言¶
經營世好嘗欲衣冠儒間揺撼當世取髙位以開所藴¶
知其聱牙不當平遂閉戸不踐外庭謝絶過從有不樂¶
見者雖貴勢不肯一接與語務爲異衆之行求棄於時¶
自置其室爲粹隠堂雖在穰穰大衆之中一室截然斗
<pb:KR4d0034_WYG_013-2a>
清無纖喧微塵之可入所與往來相知言笑者不過三¶
二人觀其議論使盡用其才故將有補於世今乃退縮¶
没没以訖其身嗚呼其可傷也余謂造物之意不可理¶
通者以此道之也¶
　　　東京寳相禪院新建大悲殿記<md:KR4d0034_SBCK_013-2a>¶京城之西南有佛廟曰寳相院中有層閣傑然以庇大¶
像其像髙數十百尺而閣又加是世傳隋大業中所爲¶
蓋亦可信矣大業於今年祀雖逺閣與像甚完是必少
<pb:KR4d0034_WYG_013-2b>
壊後人隨而葺之也國朝祥符中有詔葺之完矣天聖¶
戊辰嵗浮屠慶祥者又欲於閣之隂以鐡範像號大悲¶
而又閣焉事暴聞上上爲命入内押班江德明入内供¶
奉官勾當御藥院德用入内髙品鄧惟素三人往司之¶
又詔有司給鐡及薪炭十餘萬斤明年夏五月慶祥卒¶
德淮嗣之庚午秋始作巨冶大櫜一鼓而就手目千數¶
較無一闕侍衛跗坐嚴正森立如有神助隂爲之容雖<md:KR4d0034_SBCK_013-2b>¶刻繪之工所不能及明肅莊獻皇后崩閣廢不作已而
<pb:KR4d0034_WYG_013-3a>
又命入内供奉官趙用志朱文用易閣以殿景祐元年¶
又罷之德淮隳懈自劾去衆以今智圓大師方益主之¶
三年入内都知王惟忠列章以白上㫖可焉以諌官言¶
又罷之四年方益撾鼓以聞乃賜禁錢四百萬以入内¶
供奉官勾當御藥院張承吉入内黄門馮正巳籍用之¶
踰年遂就予始聞之疑其久而後能成也及觀其閎豁¶
奥大然後歎息焉噫在昔聖人因人情而制禮也是故¶
宫室服用必有度上下等殺各安其分限而無流暴之
<pb:KR4d0034_WYG_013-3b>
患此三代之所以爲盛也自漢以下無制作幸而識其<md:KR4d0034_SBCK_013-3a>¶流風監以自足乎一世故頗亦有所放矣佛氏之教入¶
中國當其無制之世其宫室服用之作隘者猶能上王¶
者一等後世奉之益熾今民逺於三代而但見隋唐之¶
事以爲古可法奔於夸勝之境莫知其紀是以朝廷殺¶
閣以室屋而又滯畱久之而不亟爲始於戊辰而訖於¶
景祐戊寅十餘年間三以廢格是亦監而有意焉爾非¶
中寺之贊方益之慤而事其事則烏能成之哉蓋欲識
<pb:KR4d0034_WYG_013-4a>
其始以永於後故求予文琢於石云時慶厯二年四月¶
五日記¶
　　　并州新修永濟橋記<md:KR4d0034_SBCK_013-3b>¶太原地括衆川而汾爲大控城扼關與官亭民居相逼¶
切每漲怒則汩漱沙壤批(歩結/反)齧廉岸勢躁豪頗爲人¶
憂今參政陳公前守是郡修巨防以障之乃西漸(七廉/反)¶
不復虞潰漏然而當數州之空(音/孔)道傳遽商役日往來¶
挑達不暇自朝廷置守餘五十年無梁構得以直捷流
<pb:KR4d0034_WYG_013-4b>
悍且淺復不勝方&KR1397;以爲濟行者苦於渉久矣往往中¶
道遇暴不善游則溺焉常嵗秋冬之交陽曲誅民錢妄¶
三百萬役農人不翅數千權爲徒杠猶號便利春則撤¶
去以避奔衝蠹勞相纒觸寒瘃墮者十八九吏緣姦永¶
民則甚病衆謂當然不可改革庚午嵗天子輟諌議大<md:KR4d0034_SBCK_013-4a>¶夫張公領鎮亦旣至止悉條政務訪覽物害者得聞斯¶
欲興逺謀黙有成算遣牙吏秦謙助浮屠輩以諭郡中¶
命行衆慝勇輸其有俾歸之縣官籍而領其事豪之頑
<pb:KR4d0034_WYG_013-5a>
嗇者市語於人以謂邉氓騷之則急變生且礙詔(句/)言¶
寖淫滿道路間公所守益慤掣揺不解未㡬計其貨登¶
徒杠三倍矣公曰可矣乃卜期少者獻力老者餽餉斬¶
北山之材編連宛委塞川下流百選堅直竪以爲楹長¶
踰六仭半植水下巨棟上偃密楯對走左右支翼神不¶
可㧞中並四軌直亘百丈人忘劬瘽周嵗告就騰突軒¶
延蔚若變化民請徙市以落之絃竹歌謡舞手相交稚<md:KR4d0034_SBCK_013-4b>¶耋走趨旣過復返賈販旁午以嗟以喜邑之叟用歌曰
<pb:KR4d0034_WYG_013-5b>
汾流湯湯不復濡我裘裳汾流濔濔(武隄/反)不復溺我攜¶
提不死不弔我公之造予聞子產爲鄭以乗輿濟溱洧¶
人孟子謂惠而不知政公之力是物也以佚道使民絶¶
子產逺甚故予敢琢文於石以監後明道元年十一月¶
十六日記¶
　　　滄浪亭記¶
予以罪廢無所歸扁舟南遊旅於吳中始僦舎以處時¶
盛夏蒸燠土居皆褊狹不能出氣思得髙爽虚闢之地
<pb:KR4d0034_WYG_013-6a>
以舒所懐不可得也一日過郡學東顧草樹鬱然崇阜<md:KR4d0034_SBCK_013-5a>¶廣水不類乎城中並水得微徑於雜花修竹之間東趨¶
數百歩有棄地縱廣合五六十尋三向皆水也杠之南¶
其地益濶旁無民居左右皆林木相虧蔽訪諸舊老云¶
錢氏有國近戚孫承右之池館也坳隆勝埶遺意尚存¶
予愛而徘徊遂以錢四萬得之構亭北碕號滄浪焉前¶
竹後水水之陽又竹無窮極澄川翠榦光影㑹合於軒¶
戶之間尤與風月爲相宜予時榜小舟幅巾以往至則
<pb:KR4d0034_WYG_013-6b>
灑然㤀其歸觴而浩歌踞而仰嘯野老不至魚鳥共樂¶
形骸旣適則神不煩觀聽無邪則道以明返思向之汩¶
汩榮辱之場日與錙銖利害相磨戛隔此真趣不亦鄙<md:KR4d0034_SBCK_013-5b>¶哉噫情固動物耳情横於内而性伏必外遇於物而後¶
遣寓久則溺以爲當然非勝是而易之則悲而不開惟¶
仕宦溺人爲至深古之才哲君子有一失而至於死者¶
多矣是未知所以自勝之道予旣廢而獲斯境安於沖¶
曠不與衆驅因之復明乎内外失得之原沃然有得笑
<pb:KR4d0034_WYG_013-7a>
閔萬古尚未能㤀其所寓目用是以爲勝焉¶
　　　蘇州洞庭山水月禪院記¶
予乙酉嵗夏四月來居吳門始維舟即登靈巖之顚以¶
望太湖俯視洞庭山嶄然特起霞雲采翠浮動於滄波¶
之中予時據䦨竦首精爽下墮欲乘清風跨落景以翺<md:KR4d0034_SBCK_013-6a>¶翔乎其間莫可得也自爾平居&KR1787;然思於一到惑於險¶
說而未果行則常若有物腷塞於胸中是嵗十月遂招¶
徐陳二君浮輕舟出横金口觀其洪川蕩潏萬頃一色
<pb:KR4d0034_WYG_013-7b>
不知天地之大所能并容水程泝洄七十里而逺初宿¶
社下踰日乃至入林屋洞陟毛公壇宿包山精舎又泛¶
明月灣南望一山上摩蒼煙舟人指云此所謂縹緲峰¶
也即岸歩自松間出數里至峰下有佛廟號水月者閣¶
殿甚古像設嚴煥旁有澄泉潔清甘涼極旱不枯不類¶
他水梁大同四年始建佛寺至隋大業六年遂廢不存¶
唐光化中有浮屠志勤者厯游四方至此愛而不能去<md:KR4d0034_SBCK_013-6b>¶復於舊址結廬誦經後因而屋之至數十百楹天祐四
<pb:KR4d0034_WYG_013-8a>
年刺史曹珪以明月名其院勤老且死其徒嗣之迄今¶
七世不絶國朝大中祥符初有詔又易今名予觀震澤¶
受三江呑齧四郡之封其中山之名見圗志者七十有¶
二惟洞庭稱雄其間地占三鄉戸率三千環四十里民¶
俗真樸厯嵗未嘗有訴訟至於縣吏之庭下皆以樹桑¶
梔甘柚爲常産每秋髙霜餘丹苞朱實與長松茂樹相¶
差間於巖壑間望之若圗繪金翠之可愛縹緲峰又居¶
山之西北深逺處髙聳出於衆山爲洞庭勝絶之境居
<pb:KR4d0034_WYG_013-8b>
山之民已少事尚有嵗時織紃樹蓺捕采之勞浮屠氏<md:KR4d0034_SBCK_013-7a>¶本以清曠逺物事已出中國禮法之外復居湖山深逺¶
勝絶之地壤斷水懾人迹罕至數僧宴坐寂嘿於泉石¶
之間引而與語殊無纖介世俗間氣韻其視舒舒其行¶
于于豈上世之遺民者邪予生平病悶鬱塞至此喝然¶
破散無復餘矣反復身世惘然莫知但如蛻解俗骨傅¶
之羽翰飛出於八荒之外吁其快哉後三年其徒惠源¶
造予乞文識其居之廢興欣其見請攬筆直述且叙昔
<pb:KR4d0034_WYG_013-9a>
遊之勝焉耳¶
　　　處州照水堂記¶
括蒼郡署冠山之椒林壑蔽翳故當暑有蒸鬱之煩至<md:KR4d0034_SBCK_013-7b>¶者或神明不開則事務隳廢咸平初楊文公起凝霜閣¶
下覽平曠得遥岑逺林之賞當時固已爲嘉處矣景祐¶
中孫公元規以言事南遷移守此郡者政之始衆務畢¶
舉乃厯訪雄勝之地以圗燕休又得西北隅絶巘之巔¶
剗去叢薉化出異境溪山之勢奔放坌來始規地命名
<pb:KR4d0034_WYG_013-9b>
詔徙他郡後更三守泯然不尋李君然明之來刷剔隠¶
滯綱條一新吏民曉然踰年甚便然後思有所以自適¶
且將以風迹畱遺乎後人景與意并止獲乎元規之地¶
遂構廣厦且以照水題之庨豁虚明坐視千里雖甚盛¶
暑灑然如秋有長溪者源自閩來趨過檻下前向南明<md:KR4d0034_SBCK_013-8a>¶山蓋王平之舊隠也蒼峰古刹隂晴隠見又於東南創¶
月軒稍却爲燕閣閣之右又爲風亭亭前啓軒曰夕霏¶
是皆出於照水而出於斯意也華榱髹楯下上相煥易
<pb:KR4d0034_WYG_013-10a>
去榛莽與政俱新蓋根於元規成於然明使元規之久¶
則然明樂其成矣然明之去速則來者其謂斯何二君¶
黙契遂亡異趣是政之所起故自有乎後先一日然明¶
書來求予文其事予慨然東望神爽坐馳恨不能劇飲¶
酣歌俯仰周覽於其上又不能具道其營建之勤山水¶
之勝徒胸中耿耿終日有所思然明或能圗以爲貺使¶
予對而銷憂尚可更發詠歌以足其未至者矣<md:KR4d0034_SBCK_013-8b>¶　　　浩然堂記
<pb:KR4d0034_WYG_013-10b>
曾君將之杭官旅於蘇嘗登于滄浪之亭覽景四顧慨¶
然有棄紼冕相從之意予始未以其言爲信也君遂周¶
訪城中物境之嘉者又得閶南之圃焉罄囊中所有日¶
夜自營緝築堂其間取孟子養浩然之氣以命名一日¶
㑹予於堂求予文以道其意予觀世之仕禄者奔趨竭¶
蹷皇皇乎病日月之速亾須臾之閒以自放顧安肯棄¶
其貲裝易清泠深僻之地而爲適也又將均其志慮包¶
蓄誠意以自廣不亦庶乎君子之道哉至於環池以步
<pb:KR4d0034_WYG_013-11a>
乗城以觀則竹樹江山之勝蕭然滿前表裏風物不可<md:KR4d0034_SBCK_013-9a>¶勝道至者其將自得之予但嘉名堂之意且能實其言¶
故文以鑱於石¶
　　　漣水軍新牐記¶
古之障川有防豬庸遂列澮之法以旣見於經也塢埭¶
堤閼作棚樹栅之制見於舊史也然未聞爲牐之説蓋¶
精思者縁古而作興於近世通漕最爲便惜乎無所述¶
焉被淮之邦襄賁爲之近有渠由郡(闕/)東海尾受於淮
<pb:KR4d0034_WYG_013-11b>
其間縣官立四場幹鹽榷茗嵗轉數十百萬民有鱻鱐¶
蟹稻之饒以是舟相銜不絶淮口北走一里有埭以壅¶
渠每潮汐暴至乃可過並海長落甚駛而又石沙填潰<md:KR4d0034_SBCK_013-9b>¶不可疏與淮等故多反壤以敗舟也至者必淹旬曠月¶
不得遽去或謂埭下切淮轄木爲之牐使渟洩啓閉相¶
潮上下則無復畱行矣前人視習絶不置論司勲貟外¶
郎劉君署郡之日竦然念之以地褊役大稍難之㑹轉¶
運使按部繼至令倡其利即時以聞上指可之於是規
<pb:KR4d0034_WYG_013-12a>
括旁郡羨材冗兵興於慶歴三年二月丙午踰月而成¶
薪石一種之費不誅於民間東漢王景絶水立門去浚¶
渠之患號省費役猶以百億計當時增秩史氏與之今¶
三君之爲不勞於民而休於民事應古可紀表之宜無¶
媿也<md:KR4d0034_SBCK_013-10a>¶　　　送外弟王靖叙¶
古之達者皆發於羈苦餓寒蓋必極困而後起孔夷之¶
不試孟荀之讒屈平之竄管夷吾之窮且囚司馬遷之
<pb:KR4d0034_WYG_013-12b>
刑揚雄王仲淹之亂皆坎壈埋廢不自平然後極心窮¶
精以入乎道術之淵策書其言播灑奥大師監於後世¶
歴數千百年外道其名熇然可暴炙人今貴人之胄以¶
緹紈肥味澤厥身一無達者之困肆焉自以爲勝物也¶
習墮志覆安久質變不知誠性之日䧟脫也雖瞬息言
動¶戴威爵坐署位對之殗殗如在九泉之下吁可憫也¶
外弟王君瞻叔者生相家未齔而官十嵗而孤資性粹<md:KR4d0034_SBCK_013-10b>¶愿不羣戲弄好學少言若有所負今年如長安逆婦李
<pb:KR4d0034_WYG_013-13a>
以歸索言爲别故敢告以古之達者之爲無習安以盜¶
性庶震摇乃心起聞於世以爲先榮則達而求用之之¶
榮不如不用之之達之榮也子其懐也¶
　　　送王緯赴選叙¶
王氏世居雍並郭善田數百頃開第當衢宏䆳靚嚴精¶
構琢榱釦之丹青前冠園圃嘉花美木竒石緐茂嵯峨¶
實皆可賞地形窊隆以機激水上下環囘無不通虚堂¶
曲榭琴觴圗史雅具悉備中朝士大夫雖不識者亦寓
<pb:KR4d0034_WYG_013-13b>
章句以道其勝奉親之餽腆而不煩營資身之術曠而<md:KR4d0034_SBCK_013-11a>¶不須設故可任化而無係陶然天壤間以足一世顧髙¶
軒大冕安可蕩於中邪然而之子處之拘拘乎未嘗自¶
適也今日幸天子講盛禮即時俶裝走都下不畏道塗¶
之苦庶得投牒吏部調巴閩邉徼九品一職官噫州縣¶
之禄日百錢月廩脫粟兩斛晨夕趨郡將庭下與牛馬¶
並走寒暑不避食息失時視前佚勞之狀設庸童必知¶
之吾子舎彼而即是其亦有意焉爾予謂凡厥蓄康物
<pb:KR4d0034_WYG_013-14a>
之才者雖湮沒負辱苟活而不恥雖靡衣鮮食宴安衍¶
逸而不恃是皆思發其藴以耀衆者矣苟若是則小官¶
何足羞其有以漸也<md:KR4d0034_SBCK_013-11b>¶　　　石曼卿詩集叙¶
詩之作與人生偕者也人函愉樂悲鬱之氣必舒於言¶
能者財之傳於律故其流行無窮可以播而交鬼神也¶
古之有天下者欲知風教之感氣俗之變乃設官采掇¶
而監聽之由是弛張其務以足其所思故能長久長久
<pb:KR4d0034_WYG_013-14b>
弊亂無由而生厥後官廢詩不傳在上者不復知民志¶
之所嚮故政化煩悖治道亾矣嗚呼詩之於時蓋亦大¶
物於文字尤爲古尚但作者才致鄙廹不揚不入其奥¶
耳國家祥符中民風豫而泰操筆之士率以藻麗爲勝¶
惟祕閣石曼卿與穆參軍伯長自任以古道作之文必<md:KR4d0034_SBCK_013-12a>¶經實不放於世而曼卿之詩又時震竒發秀蓋取古之¶
所未至託諷物象之表警時鼓衆未嘗徒役雖能文者¶
累數十百言不能率其意獨以勁語蟠泊㑹而終於篇
<pb:KR4d0034_WYG_013-15a>
而復氣横意舉灑落章句之外學者不可尋其屏閾而¶
依倚之其詩之豪者歟曼卿資性軒豁遇者輒詠前後¶
所爲不可勝計其逸亾而存者才四百餘篇古律不異¶
并爲一帙曼卿一日觴予酒作而謂予曰子賢於文而¶
又知詩能爲叙我詩乎予諾之因爲有作於篇前後觀¶
者知詩之原于古至於用而已矣¶
　　　送王規方叔序<md:KR4d0034_SBCK_013-12b>¶天之生育於物運動不竭而無疾者氣一而已人生其
<pb:KR4d0034_WYG_013-15b>
間百骸舉止營營有爲者亦氣也然有喜怒悲憂愛惡¶
之情變以激其氣故滯逆悖亂失其經而不平由是疾¶
痛生焉必當外假於物以養之養得其宜則無夭閼之¶
患焉先王之制禮也以飲食夫婦之法爲之大故民未¶
有不謹於禮而能安者此先王愛民之生也至矣今子¶
自幼好學識所謂先王之禮典長而不飲酒不茹葷無¶
嗣不再娶九年於茲果乎人之所難自是而不變反常¶
好異以爲甚衆予甚嗟之而又聞善而聳見惡而惡未
<pb:KR4d0034_WYG_013-16a>
能寂泊於天爲徒使其心氣鬱律不寧而無所輔養索<md:KR4d0034_SBCK_013-13a>¶索然趨乎病癘之場而不還欲其保天年而立事功其¶
可得邪予惜夫親友不以禮義中庸之道勉之使移其¶
堅緻之心以學聖人之業徒奬其所難以傷厥生吁可¶
悲也予因其行而告之以破異僞之迷¶
　　　符瑞¶
栁子厚作正符詩謂董仲舒司馬相如劉向揚雄班彪¶
固皆推古瑞物以配受命其言類淫巫瞽叟誑亂後代
<pb:KR4d0034_WYG_013-16b>
不足知聖人立極之本堯舜禹湯文武皆以正德爲受¶
命之符至於陳大電大虹巨迹白魚流火赤烏皆詭譎¶
闊誕甚可羞也所言大槪如此夫天地漠然無所歸則<md:KR4d0034_SBCK_013-13b>¶皆說勝矣至神冥冥獨運而成功則吾將辨焉夫二曜¶
五緯天地之精氣其本在下而大人統之出沒錯行晝¶
夜不渝赫然與國政相俯仰昧者視之習爲常然聖人¶
參考其順逆而自監焉故黄帝有神明之官唐堯有羲¶
和之任舜之璇璣夏之清臺皆此道也故至治之世則
<pb:KR4d0034_WYG_013-17a>
日星清明各用其行及夫政化蕩墮虐戕下民刑罰熾¶
張頌聲寂寥則次躔告凶鬭蝕陵昏水溢旱蝗𤯝妖出¶
焉是豈無尸之者乎蓋天不言以文象傳吉凶先儒爲¶
之符聖人之興必有非常之物人弗能致者出焉以明¶
有屬授若諄諄而告之非智力然也苟授而怠荒又下<md:KR4d0034_SBCK_013-14a>¶變異丁寧戒告以率之皆可名之符是天以吉凶之符¶
付王者王者奉之不敢墜厥命故曰天難諶命靡常常¶
厥德保厥位唯聖人見異竦然引道德信惠以合之則
<pb:KR4d0034_WYG_013-17b>
瑞物可保而有也伏羲之圗禹之九疇周文之騶虞皆¶
是也故武王周公饗魚鳥之瑞君臣祗恐動色相戒至¶
於庸君覩之以爲德業已成懈於所修則雖瑞物化而¶
爲妖孽矣鄭之龍魯之麟漢之白雉莽之黄犀是也苟¶
逢凶而懼反躬自敇則孽可更而瑞也商之桑榖成王¶
之大風宋景之熒惑從可知也嗚呼天人相交氣應混¶
并宻然相關爲表裏其可誣哉若桑榖不出大風不作<md:KR4d0034_SBCK_013-14b>¶熒惑不亂則三國安得保有其永年乎周末謝其德帝
<pb:KR4d0034_WYG_013-18a>
用降亂雖孔子生以聖而大命弗集於躬故有鳯鳥不¶
至河不出圗之歎焉是上下相報雖桴鼓之應鐵炭之¶
動不過也子厚謂受命不於天子其論孔子何爲栖栖¶
旅人也予懼後世拘子厚之作棄天弗徴背大道以自¶
任顛迷無從靡所法則有瑞弗恭見妖弗警故定是論¶
焉¶
　　　復辨¶
案復卦象曰復亨剛反動而以順行是以出入无疾朋
<pb:KR4d0034_WYG_013-18b>
來无咎反復其道七日來復天行也利有攸往剛長也<md:KR4d0034_SBCK_013-15a>¶復其見天地之心乎王弼觧云復者反本之謂天地以¶
本爲心凡動息則靜靜非對動者也語息則黙黙非對¶
語者也然則天地雖大富有萬物雷動風行運化萬變¶
寂然至無是其本也故動息地中乃天地之心見矣予¶
討其意而竊惑焉夫復也者以一陽始生而得名焉陽¶
之始生則有蘖育萬物之意故彖曰復其見天地之心¶
者是由陽生而見之也當羣隂隕剥極盡之際隂氣張
<pb:KR4d0034_WYG_013-19a>
王漠然無有生生之兆則天地之心何見焉及失剛長¶
天行陽氣下震初九之爻布而造物之意萌則天地之¶
心雖微而已顯矣若謂以本爲心寂然至無是其本則<md:KR4d0034_SBCK_013-15b>¶變化之功何有焉彖曰剛反動而順行又曰朋來又曰¶
天行又曰剛長也安得謂寂然至無邪安得謂動息也¶
象曰雷在地中復蓋雷者陽物也動物也今旣名下地¶
中則是有陽動之象也輔嗣昧舉卦之體乃以寂然至¶
無爲復斯失之矣夫復者剛陽始萌隂物衰謝初包化
<pb:KR4d0034_WYG_013-19b>
生之心&KR0343;而未運唯聖人知其太始而言之耳蓋神之¶
所爲至精至變非聖人孰能見之然而地雖以生萬物¶
爲心而萬物莫見其爲心之用是冥然無有經營之迹¶
也故繫辭云顯諸仁藏諸用鼓萬物而不與聖人同憂此¶
之謂也及乎雷奮雨潤勾達甲坼其仁則著矣心則散<md:KR4d0034_SBCK_013-16a>¶而莫見矣是則藴而妙用者之謂心行而成功者之謂¶
仁在聖人則爲㡬深及乎通天下之志成天下之務則¶
深與㡬何有焉象曰后不省方者是先王察見天地造
<pb:KR4d0034_WYG_013-20a>
物之心而法象之不親煩務不專以沈謀研慮將以鼓¶
舞天下之民以行乎事業也若云靜其動止其行至於¶
無事則失之逺矣又云冬至隂之復夏至陽之復何冬¶
夏隂陽之不辨邪¶
　　　杜誼孝子傳¶
台之黄巖有至行之士曰杜誼誼性敦篤不苟惟信義¶
所在事父母極其孝某父剛狷獨不良於誼惴惴憂恐<md:KR4d0034_SBCK_013-16b>¶不自容竊伺顔色更端而進進則訶逐笞擊而後已日
<pb:KR4d0034_WYG_013-20b>
日如是而日益勤康定元年九月喪其母踰月又喪其¶
父號慟晝夜不絶勺水不入者累日卜葬於仙邨之山¶
下徒跣負土爲墳往來十餘里日渡塘澗泥氷沒於骭¶
雖大雨雪未嘗少止手足皸裂血流則以漆塗之每覆¶
一畚必三繞墳號而後去如是者三年旣葬遂築舎墓¶
旁人往視之輒遣去日一飯不葷暮夜狼虎之迹交於¶
廬側誼獨不恐明年吳越大水所在山皆發澤推巨石¶
走十數里台山與他山爲髙而水又至並山之民居廬
<pb:KR4d0034_WYG_013-21a>
田墓畜牧漂壊者衆而獨不及誼邑人數千迹誼所爲<md:KR4d0034_SBCK_013-17a>¶以詣郡郡爲上聞天子下詔書奬慰賜帛予謂衆父嚴¶
子孝人之常理又烏足道之哉後世寖薄乃有孝悌之¶
舉又廢禮義之教不施於下爲下者不相師友而道義¶
榛焉所在泯泯無所取法率情放俗蕩軼不還時或有¶
至焉者則蕭然無所依歸朝廷不用州縣忽不爲念不¶
爲世人笑且非者㡬希矣非自信至明者故亦自疑其¶
所爲而怠焉耳不若古之士大夫聞一善則稱道而標
<pb:KR4d0034_WYG_013-21b>
舉之使爲善者不怠下流聳激而慕向有所信而取正¶
焉越俗浮薄節行不堅務以華靡相馳逐誼生於今世¶
而且又在越非至性安能趨就此行故非教之習之之<md:KR4d0034_SBCK_013-17b>¶至者矣非掌於世尚以酤榮利者矣使聞而慕效篤於¶
親親者教自誼始余得實於台人故爲作傳以俟史氏¶
之求¶
　　　題杜子美别集後¶
杜甫本傳云有集六十巻今所存者才二十巻又未經
<pb:KR4d0034_WYG_013-22a>
學者編輯古律錯亂前後不倫蓋不爲近世所尚墜逸¶
過半吁可痛閔也天聖末昌黎韓綜官華下於民間傳¶
得號杜工部别集者凡五百篇予參以舊集削其同者¶
餘三百篇景祐僑居長安於王緯主簿處又獲一集三¶
本相從復擇得八十餘首皆豪邁哀頓非昔之攻詩者<md:KR4d0034_SBCK_013-18a>¶所能依倚以知亦出於斯人之胸中念其亾去尚多意¶
必皆在人間但不落好事家未布耳今以所得雜録成¶
一策題曰老杜别集俟尋購僅足當與舊本重編次之
<pb:KR4d0034_WYG_013-22b>
又本傳云旅於耒陽永泰二年啗牛肉白酒一夕而卒¶
此詩中乃有大厯三年白帝城放船出瞿塘將適江陵¶
之作及大厯五年追酬髙蜀州見寄舊集亦大厯二年¶
調玉燭之句是不卒於永泰史氏誤文也覽者無以此¶
爲異景祐三年十二月五日長安題¶
　
　
　蘇學士集巻十三<md:KR4d0034_SBCK_013-18b>¶<md:KR4d0034_SBCK_014-1a>¶
<pb:KR4d0034_WYG_014-1a>
欽定四庫全書
　蘇學士集卷
