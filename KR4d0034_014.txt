# -*- mode: mandoku-view -*-
#+TITLE: 蘇學士集
#+DATE: 2015-09-23 10:19:27
#+PROPERTY: JUAN 14


十四¶　　　　宋　蘇舜欽　撰
　　　先公墓志銘(并序/)¶
蘇鄴之附城昆吾受封而姓出焉其後周司寇忿生徙¶
食河内漢將軍建起杜陵武葬武功世遂名其籍隋唐¶
之際多偉人六葉之内四至大丞相襲封邳許文憲公¶
之曾孫傳素廣明亂以其孥遜蜀生三子撿拯振孟還¶
相唐仲以策擢官至容管經略使唐命革劉巖奄南海
<pb:KR4d0034_WYG_014-1b>
獨完圉不與巖容民於今祠之季留爲銅山令即我先¶
公之髙祖也先公諱耆字國老曾祖寓劍州司馬夫人¶
龔氏大父協中進士甲科任陵州判官孟氏朝京師謫<md:KR4d0034_SBCK_014-1b>¶懐州司寇參軍雍熙中召對授光祿寺丞知開封府兵¶
曹事累贈刑部侍郎太王母薛氏封河東郡太夫人皇¶
考易簡太平興國中首登進士第才十年遂參大政贈¶
太師尚書令母崔氏封廣平郡太夫人公生七齡以父¶
任宣節校尉左千牛備身俄加振武副尉踰年大令薨
<pb:KR4d0034_WYG_014-2a>
恩授通直郎祕書省正字未冠謁文正王公旦公器之¶
以息女歸章聖帝即位改奉禮郎旣冠舉進士時試條¶
至嚴兩中優等廷校不得在髙第詘所素志辭焉後一¶
年以文奏御詔試玉堂賜及第東封轉大理評事從祀¶
汾隂遷丞賜緋衣銀魚出知湖之烏程以文正公當國<md:KR4d0034_SBCK_014-2a>¶凡五載未嘗求代遷時吳越大水平原行舟旣涸農盡¶
以失畔訟公按籍收判質悉履邑田書而揭之狡豪宿¶
隠摘以給下户失職者民樂興頌無復訴郡牧制置使
<pb:KR4d0034_WYG_014-2b>
陳公堯叟薦充判官改殿中丞任終知開封縣旣省政¶
惡民物之薄且多貴人善田宅操勢威豪奪無告一切¶
以法繩之皆帖帖俛首不敢相干犯因上書曰京師諸¶
夏本根宜爲化首今流風甚微臣竊恥之謹條七事以¶
聞遷太常博士三司户部判官是嵗以諌議大夫充契¶
丹國信使將行太夫人寢疾公露奏牢辭未報夫人棄¶
平居廷議以名業北走不可易公哀慟感疾還上信幣<md:KR4d0034_SBCK_014-2b>¶曰將死請遂改命終喪復除三司判官明年轉尚書祠
<pb:KR4d0034_WYG_014-3a>
部員外郎知明州郡有湖號廣德古鍾水以漑旱唐季¶
壊漏不補披爲田公復而浚之防四百里自是境無凶¶
年郊慶緒階升朝奉大夫歸朝換度支充長寧接伴使¶
旣又判户部案召入考進士第復詔使契丹初出疆每¶
舎必作詩山漠之險易水薦之美惡備然盡任歸而集¶
上之人爭布誦出爲京西轉運使賜三品服就改兵部¶
又加直集賢院踰年移使河東兩河薦下旱蝗所在艱¶
食公案行屬部不專計利務以息民爲急汰宂兵罷非
<pb:KR4d0034_WYG_014-3b>
業之作代之庚陳不能飼軍始廩者皆猖獗聚譟欲倉<md:KR4d0034_SBCK_014-3a>¶爲變有期矣公遽往焉列校先馬首以訴徐語之曰國¶
之儲非久何以備凶若不食腐將誰食之爾見殍尸枕¶
藉道上曾不得是而生耶命拘而鞭之以語箝其帥卒¶
不敢動遷工部郎中藉田叙勲至上柱國移使陜西未¶
落洛守移來求粟賙其饑公計調二十萬斛輸焉寮不¶
可曰邉宜實之移中以自速固非謀也公曰臣民繋於¶
君無内外忍知其垂死亡不可竒贏賑之他日苟無餽
<pb:KR4d0034_WYG_014-4a>
期不諉君以是遂定景祐二年正月十有二日得疾藥¶
禱徧及而不逮翌日夜漏下二刻終於位春秋四十九¶
嗚呼哀哉以先公之德之才天資誠敏而不遐其年頓<md:KR4d0034_SBCK_014-3b>¶於中仕利不布天下使有志於時者嗟癎而隕涕也孤¶
舜元等慟踊泣血扶衛我公之靈輿歸上都考龜筮得¶
寳元二年十月二十七日之吉葬於開封縣宰輔鄉中¶
書村之先域舜欽幼嘗戲祖母之几下聞語公初能言¶
大令特愛之始令誦詩必自題之於果上踰時占數十
<pb:KR4d0034_WYG_014-4b>
百篇果終不食八嵗侍官穰下據鞍吟詠不廢編而置¶
於褚中大令宻取視之駭其辭致前撫首而命以名又¶
用是以字之明年罹大令喪至性過人號慟不絶聲行¶
路爲之哀傷公雅好觀書經史禪說手鈔者數千巻無¶
不盡誦所著計錄三篇開談錄五巻次翰林志續文房<md:KR4d0034_SBCK_014-4a>¶四譜并文集二十巻並藏於家公六居内外計未嘗建¶
言聚斂有語逸利者輒却之襟度軒闢不屑細務處事¶
若不施慮其間無不妙當所至必尉薦才器未始案吏
<pb:KR4d0034_WYG_014-5a>
雖無狀者能使謹前無犯患性鍾孝友喪太夫人體形¶
瘠枯杖而後能興每臨必絶以弟叟久沒銓調上書乞¶
徹官出之嫁三孤姪匱所有資送不足又舉倍息錢必¶
豐後已平居晏晏以圗史自愉雖家無宿儲終不及資¶
產事兄夀終水部郎中二弟宿終大理評事叟終溧陽¶
令夫人雅尚惇素不喜與遊侈者相從專以孝承嚴姑¶
禮弼先公二十有八嵗封太原縣君明年召見賜冠服<md:KR4d0034_SBCK_014-4b>¶出入中掖進謁有規子舜元大理寺丞知開封府咸平
<pb:KR4d0034_WYG_014-5b>
縣舜欽光禄主簿知長垣縣舜賓光祿主簿知太康縣¶
俱登進士第得以藝升不爲家羞者蓋積是訓厲使去¶
怠傲而自進立女三人長適大理評事雍扶次適太常¶
寺太祝韓維次幼孫十八淵渾注泂餘幼嗚呼昊天不¶
弔下此酷凶尚賓賓徇禮經以嗣祭爲大苟延喘息不¶
獲躬執杖履侍於九原已至於今矣忍復以鄙略不倫¶
之詞上識宰壤静念古人述先或以爲孝況斯言不敢¶
誣傳可後信雖不足闡揚我先公之輝光庶盡人子之
<pb:KR4d0034_WYG_014-6a>
志焉爾延此巨創綴之銘云<md:KR4d0034_SBCK_014-5a>¶世之望兮於鑠嚴考清風再張兮立於稚妙學根源兮¶
不務剽造次之言兮卒蟠於道擢節義以貫中兮誠精¶
光而外照哀哉不隮髙齡兮神於何而能勞癉諸孤兮¶
攀靈基而莫劭號蒼蒼之髙兮曷余家之不造心膾膈¶
裂兮血下涂於野草岡隰外鞏兮浚渠旁繞哀哀我公¶
之靈兮寧此佳兆¶
　　　江寧府溧陽令蘇府君墓志銘(并序/)
<pb:KR4d0034_WYG_014-6b>
季父諱叟字蟠叟先大令之少子免乳而大令薨旣冠¶
猶褐衣大中祥符初授太廟齋郎選岳州華容尉閬州¶
閬中主簿陜府平陸令杭州録事參軍江寧府溧陽令<md:KR4d0034_SBCK_014-5b>¶所厯未嘗有過謫然數命少㑹知已者輒死竄不及薦¶
天聖末先公任兵部貟外郎嘗上書曰臣聞手足偏廢¶
是謂篤疾人生之苦莫此爲甚臣有隠痛顧切如之天¶
髙聽卑伏曁垂閔臣先父早以才業擢列近輔未及強¶
仕奄淪盛朝嘗有治民不令以遺札任子故臣之弟叟
<pb:KR4d0034_WYG_014-7a>
冠爲白丁祥符行慶始補太廟齋郎自爾效官十有三¶
考蹉跌顏髮淚嗢寒餓賤位所束自㧞無由每一疚中¶
如伏沈瘵臣今幸以年績例當改秩欲乞以所奉新恩¶
囘授叟一京官伏望天皇厚(闕/)哀閔此懐以聞格遂罷¶
之溧陽任終貧不能族歸寓家京口入選得疾力判試<md:KR4d0034_SBCK_014-6a>¶不如格不得調氣益失衛結澀乗於胸胃不防飲濫於¶
膚絡之下血化而并旣亟舟沿還家而終享年四十五¶
時景祐四年七月十日也嗟乎本朝執政子未有任銓
<pb:KR4d0034_WYG_014-7b>
調者又何獨湮塞若是之久耶世皆悲憐之季父亦不¶
甚痛嘗語人曰天地氣數差變不可一其間才而厄於¶
無津則無可爲每出門逢者十人八九不吾過一二愈¶
者烏足動哉故常放意杯酒不喜間關於進取之地娶¶
周吳張三夫人皆無子女嫁陽翟主簿楊組以寳元二¶
年十月二十七日歸葬開封縣宰輔鄉鳯池原先祖兆¶
下銘云<md:KR4d0034_SBCK_014-6b>¶神之司禍福是宜吾先力善季父何竒仆於賤仕雖世
<pb:KR4d0034_WYG_014-8a>
之遺嗣覆而夭豈神宜爲周號而冥其誰賴之噫吁已¶
而奈何乎哀思¶
　　　亡妻鄭氏墓志銘¶
蘇舜欽之妻滎陽鄭氏其父屯田郎中諱希甫母天水¶
縣君趙氏生十四年而天水夫人歿又三年父喪又三¶
年歸於我甲戌嵗予登第授光禄主簿知亳州蒙城歸¶
寧長安是年冬十月堂帖促之官一日泣相語曰子其¶
攜三子以往願畱以侍姑嫜言寖布家人皆諭之曰凡
<pb:KR4d0034_WYG_014-8b>
仕無畱孥所以典闑中遂偕至官下才兩月皇天降禍<md:KR4d0034_SBCK_014-7a>¶得先君之凶訃即日衰絰與之西走晝夜奔號登頓食¶
寢失節方妊以馬駭墜地者三傷左股焉起即強自支¶
不肯少休曰早得一慟於舅之柩前遂死無恨若或殞¶
滅重爲姑憂大甚爲不孝也三月十三日至於家是暮¶
產一子疾起所傷七日而逝時景祐二年三月十六也¶
哀哉堂有夀母室有乳穉藉以奉育遽失其助余時待¶
盡於苫次退而又哭於室中亦血氣者非勉徇於禮烏
<pb:KR4d0034_WYG_014-9a>
能勝而至是耶間月火其櫬於萬年栖鳯原緘骨歸京¶
師以年月日從於先域子曰泌一女幼銘曰¶
奄然不起怛然此止<md:KR4d0034_SBCK_014-7b>¶　　　内園使連州刺史知代州劉公墓志¶
公諱文質字士彬世占數於保州保塞縣曾祖延不仕¶
祖昌後唐爲平州刺史幽薊&KR1774;田使者保塞皇家之故¶
鄉也翼祖皇帝之在民間昌隂知其非常歸以息女今¶
廟號簡穆皇后父審竒太祖創業之始倚以機事辟署
<pb:KR4d0034_WYG_014-9b>
汜水關令未㡬卒今贈左千牛衛大將軍母張氏封清¶
河郡太夫人夫人出入中闈太宗嘗以鄉黨之舊賜予¶
頗衆一日問其爲後者因以公名上之即特召爲供奉¶
官寄班祗候入備宿衛雅以清慎自持上頗信嚮焉每¶
外廷拜免必閒訪之公悉心謀論輒中㫖時中人竇神<md:KR4d0034_SBCK_014-8a>¶福侍上顧謂曰文質朕之親舊言論有足佳者因以白¶
金百斤賜之至道初將命二浙按察民事進黜郡縣吏¶
數十人立得報可議者愜之歸授左藏庫副使後以久
<pb:KR4d0034_WYG_014-10a>
任省闈上書願效死邉漠以報國寵上從容謂曰陪圗¶
議於中所報亦大庸非其人哉遂掩其奏不下踰年出¶
爲岢嵐軍使俄改麟府兵馬鈐轄戎人犯順兵宿塞下¶
前後俘馘甚衆獲馬畜鎧甲之類慮一萬七千三百餘¶
凡賜金者三詔奬者五咸平中移知慶州權董涇原儀¶
渭四郡之兵時西虜竊入我境公蒐精甲兵百以乗其¶
鋒寮有礙詔縮忸不時給軍須者公乃竭私緡二十萬<md:KR4d0034_SBCK_014-8b>¶以均分之士感慨增氣大破寇兵而還是嵗充靈州清
<pb:KR4d0034_WYG_014-10b>
逺軍監兵復與虜騎戰於枝子坪逐之絶漠而去璽書¶
襃諭有錦袍上金帶之賜移典涇州爲師臣楊瓊之二¶
寇陷清逺以逗衂謫南海遇恩放還起爲率府副率總¶
兩浙諸州兵甲移齊州封禪岱宗命引兵邏護岳下遷¶
禮賓副使石隰沿邉都廵檢使又換秦州兵馬鈐轄公¶
自負築版率梟銳士進小落門寨開邉逺甚詔書嘉之¶
移知代州境與胡近我軍之芻牧者多爲誘掠返稱亡¶
命東還以徼賞公原其情爲之上論報得貫珠死者數
<pb:KR4d0034_WYG_014-11a>
百輩轉内園使知邠州佐節度曹瑋出環州界築保障<md:KR4d0034_SBCK_014-9a>¶十餘處聚勁卒以壓虜衝迄今不敢犯除使持節連州¶
刺史再知代郡天聖六年正月十六日寢疾終於位享¶
年六十四賜賻甚厚權厝於并之佛廟公作牧訓戎更¶
任者二十有四乗傳操命者又十二焉出處必盡風力¶
著績較他將爲多能以義㫁物以惠役衆所賞賚不可¶
勝計輒施散未嘗理貲產性忠鯁嫉邪喜評刺無所避¶
詘當塗忌之故官不大進章聖帝嘗詢及保塞之舊因
<pb:KR4d0034_WYG_014-11b>
以簡穆事上聞又用宣祖太祖賜書函爲獻有詔編任¶
屬籍天禧中章聖初不豫公懇求賜對進議數刻大率¶
以慎任帷幄之臣爲意帝深嗟賞之今上在東宫凡五<md:KR4d0034_SBCK_014-9b>¶以書賜今藏於家兄文裕終容州觀察使夫人李氏保¶
順軍節度使溥之女封隴西縣君生於公族慎淑有儀¶
撫育諸子嫡孽無異心稟年不遐沒先於公子十五人¶
長曰涓早世曰湛侍禁閤門祗候曰渙屯田員外郎知¶
遼州曰渭蘇州吳江縣曰滬淳淵濬俱殿直曰汎沿漌
<pb:KR4d0034_WYG_014-12a>
未仕曰沐泳泌源皆早卒女八人長適伊世昌次適髙¶
日宣次適田守德次適李智寳次適王宥次適王豐二¶
皆夭屯田君髙逺有識度嘗上疏乞莊獻后歸政由奉¶
禮部擢拜右正言慶之所叢爲時聞人今自遼陽拜章¶
賜告之太原扶護公之靈輿歸京師以景祐五年八月<md:KR4d0034_SBCK_014-10a>¶某日葬於雍丘縣百家邨之先域舉李夫人之櫬合祔¶
焉枉道出長垣求志於舜欽謹用筆以銘云¶
予嘗觀前史見王者之興其鄉黨故人有起耕販而取
<pb:KR4d0034_WYG_014-12b>
將相世十數不絶者蓋其遇之之異耳今公才且逢勲¶
舊較然不殊而位弗大擢以歿何哉此古人所以委之¶
於數也¶
　　　處士崔君墓志¶
博陵崔籍初命理獄於涼將改葬其先君以聞得報遂¶
來求志於舜欽先祖中令之夫人則駕部郎憲之女視¶
籍之先君則異母弟故能詳焉謹案君博學善談經術<md:KR4d0034_SBCK_014-10b>¶魁曠豪爽人也年十八舉進士有司申籍其名上之中
<pb:KR4d0034_WYG_014-13a>
令曁文正公丞相向公忠愍寇雷州雅與友善偕試於¶
庭中君文中格上指以年少時罷去其後中令連典貢¶
部君以親嫌不出應詔書羇遊山東十餘年再至都下¶
生平交游皆烜赫將相也往往託召終不肯一造其門¶
下又兩貢御前不中第執政憐之爲建言其輩數十百¶
人試以補武吏及期就席君感慨曰我素以卿弼自標¶
置一旦不偶返栖屑執筆求爲賤役不亦鄙乎乃廢巻¶
引去縱酒都市中極醉閒蕩徒步將出國南門方春大
<pb:KR4d0034_WYG_014-13b>
臣賜宴苑中暮罷騶呼止君辟道側仰視之依然皆故<md:KR4d0034_SBCK_014-11a>¶人也不覺涕泣霑下因呼自名曰老朽不得志去國決¶
不復仕矣諸公面之亟遣從吏謝以去已而私自嗟曰¶
吾道辟之是已今日不圗爲貴人氏所賤也遂行買田¶
築室於箕潁間窮堪輿圗緯風角推步佛氏道家書以¶
至筆墨圗畫方藥種藝之事畢精焉間引農樵共飲醉¶
輒酣歌起舞以自快絶不迹城市亦不道平昔所爲鄉¶
人以處士名之如是數嵗一夕無疾奄然逝矣年六十
<pb:KR4d0034_WYG_014-14a>
有五時乾興元年秋八月也娶范魯公質之諸女早卒¶
今卜合葬於上都開封縣之某鄉邨用景祐丙子冬十¶
二月日封君諱遵用字藏器銘云<md:KR4d0034_SBCK_014-11b>¶交游皆至輔相而卒不齒一命亦其命歟晩節用術蓺
劇飲以收其心哀哉
　　　太常博士宋仲達墓銘
宋君仲達諱武也占太原籍祖縉不仕父韜以謀勇稱
劉崇竊奄并汾署爲通進使太平興國四年天王平晉
<pb:KR4d0034_WYG_014-14b>
君未冠侍朝中都寓於雒窮困篤學以文名兩京間性
方介逺舉嫉非義與人交有失必面直之襟抱軒闢好
樹大節不顧當世常欲引手取卿相位景德元年舉進
士首河南薦書明年登第授校書郎知江寧府溧陽縣
滿調相州觀察推官今吏部侍郎知樞宻院太原王公
隨時任御史早與之遊復嘉其吏材白見改著作佐郎¶
知越州山隂踰年轉祕書知英州遷太常博士通判同¶
州同之郡將不謹法度其屬悉媚莫敢言君獨以理折
<pb:KR4d0034_WYG_014-15a>
其衝不能遂行或先㡬絶其孶萌以是事多沮逆少合¶
君亦悒悒不自喜未㡬感疾終官下年五十有六有子¶
長矣郡將不事牽繫獄中私黠吏脅其嫠娶焉子聞之¶
號慟搶地遂以狂失心乃出之使逸去死於道義者竊¶
緘君之骨藏之佛廟後十餘年天章待制王公㳂以都¶
轉運使陜西樞宻太原公别而屬之曰予生平交游與¶
宋仲達善不幸死之日其孥流離人所聞也交所以託<md:KR4d0034_SBCK_014-12a>¶死生今仲達之骨旅而不兆我則媿焉敢仗髙義因此
<pb:KR4d0034_WYG_014-15b>
行以求之且使寧魄九原示予不忘雅素也已而遇臨¶
晉主簿顏太初之官過郡訪得之遂以禮葬於同之某¶
縣某原君兩娶前𢎞農楊氏生一子亦卒君沒於天聖¶
三年夏六月葬於景祐三年秋七月辛夘前葬期太原¶
公自京師疏其族氏以凾命能文者志其壙銘云¶
無子以似以藏以祭以直得交卒斂以義交乎無靦於¶
後世¶
　　　屯田郎滎陽鄭公墓志
<pb:KR4d0034_WYG_014-16a>
公諱希甫字源明其先帝乙元子微子啓之後武王封<md:KR4d0034_SBCK_014-12b>¶之睢陽其本出焉厲王之子友宣王封之鄭子孫因王¶
命氏故又爲滎陽人於唐皆顯大照耀末世喪亂逃患¶
往之巴蜀曾祖儀導江令祖遵勗斂州刺史父先夀奉¶
禮郎知蓬州伏虞縣以公累贈尚書郎母李氏封隴西¶
縣君初國兵西伐孟氏去國詔例遣來中都下遷湯隂¶
主簿遂占數焉公六嵗就學十二失父鞠於伯氏年甫¶
十七業文有成郡吏薦之春官文入册得李夫人之凶
<pb:KR4d0034_WYG_014-16b>
訃徒跣號呼越宿至於家旣葬廬於墓側漁於菱易饌¶
具以爲祭如是者三十年咸平詔士爲鄉族敦睦出中¶
進士甲第調尉建陽七月獲山寇四十有二人郡將髙<md:KR4d0034_SBCK_014-13a>¶某連奏署爲司理參軍長樂郡二婦爭產連年不決外¶
臺移公鞫之一訊兩服姦偽大破廢免前官數人詔授¶
大理丞知吉州龍泉縣二年移知康州轉殿中丞將代¶
郡人上書畱借特授太常博士復領郡事歸出知安利¶
軍三年轉運使李士衡寇瑊第其治狀上之就換屯田
<pb:KR4d0034_WYG_014-17a>
員外郎再任大中祥符八年夏四月暴雨十日不絶山¶
谼客水鍾於河河弗勝兼任湓曀横逆大決於凝陽公¶
聞不俟駕自往謀露坐風雨中三日夜課塞物輸積如¶
阜陵役卒夫獻力者數萬長茭巨犍剋期乃下湍泛不¶
定若將墊溺公奔其上立大呼曰皇天降災吏之無狀<md:KR4d0034_SBCK_014-13b>¶也民何咎焉願以身障之激流及骭不動役民爭負薪¶
石鎮遏翼公登於陸遂成堅防水怒亦殺仆跌而死者¶
百餘人六月再決於魚池塞如之以功遷都官時宋亳
<pb:KR4d0034_WYG_014-17b>
間積潦瀦民田數百千頃寇丞相準上公名詔以便宜¶
行相下鑿渠尾授於淮疏渫盡涸翊年得&KR1774;田號上上¶
由是改職方知澤州天禧末河潰東郡今相國張公士¶
遜知政事魯公宗道薦公知滑州一日行隄至台山水¶
齧南岸岸道崩磓而常之百餘尺不已公祭以一盛即¶
時浪折沙踊郡人頌公誠前官表城之東北隅以謀脩¶
障公曰二道翼引猛不可中挫當彌其端柔其性就深<md:KR4d0034_SBCK_014-14a>¶故川使自習則庶可矣苟截奔衝以抑之沛然孰能禦
<pb:KR4d0034_WYG_014-18a>
也乃徙表西北山下未㡬郡寮以私相訟黜官徙公知¶
忻州公拜奏曰忻亦良郡恥乎力役未施而又以罪去¶
重貽上憂願竟其效而後之官朝廷業已除降璽書褒¶
而遣之後卒如公畫而河平忻之邑民武鍾者嘗遇惡¶
少五輩乞食焉弗與告以日而誓殺之及期夜有他盜¶
過門鍾出詬且揮以刃不勝盜戕殺鍾及妻於室子踰¶
垣以逸白於官官往擒惡少則亾矣得之别邑劾而具¶
獄上公下之反覆七旬不㫁官吏牢以讓公曰吾往以
<pb:KR4d0034_WYG_014-18b>
五聽審一囚且無隘況於五者乎數日代郡得真盜官<md:KR4d0034_SBCK_014-14b>¶居三年入改屯田郎請老還漳州天聖五年夏五月十¶
日終於西伯里之私第享年七十二以明年二月九日¶
葬於湯隂縣伯樂原從先兆也夫人趙氏封天水縣君¶
沒先於公兄文甫中進士第終衛州判官三子曰昂昆¶
昊一女歸於舜欽銘曰¶
鄭爲姓之著郎爲官之美少見稱於孝仕登最於治終¶
老故鄉出處之分畢矣
<pb:KR4d0034_WYG_014-19a>
　　　歙州黟縣令朱君墓志銘¶
沛國朱處仁表臣少從予遊長又同登進士第表臣宦¶
於楚予適越遇表臣喜語旣且泣曰僕將葬祖父於真<md:KR4d0034_SBCK_014-15a>¶有期矣敢以銘煩於君其毋拒予諾之表臣遂狀其世¶
維先君諱咸熙字某其先宣城人也曾祖訓唐末事李¶
氏至歙州刺史生景勲𢎞毅尚氣節隂知世將有變遂¶
徙其孥山東占營丘生保衡少明孔氏尚書太平興國¶
中登本科授冀州司理參軍再選達州東鄉主簿時賊
<pb:KR4d0034_WYG_014-19b>
順騷兩川鄰城不守邑令呂棄印以逸主簿獨閉壁堅¶
守勢詘遇害時先君侍年才十三度不能力遂挺身脫¶
賊刃下日夜踔數舎冒沒於兇黨中變民居作蜀俚人¶
語諜知官軍至開州趣出主帥前泣曰我東鄉主簿之¶
子不幸父以賊死而家有母妹在青州相去數千里不<md:KR4d0034_SBCK_014-15b>¶能自通幸挈出死境使歸奉偏親以養惠施大矣帥哀¶
憐之使騎於後賊平道華之渭南逢呂令居焉語曰汝¶
父戕於難今汝幼又孤能至此以遇我天也山東道阻
<pb:KR4d0034_WYG_014-20a>
當留無往必教育使汝成而後行可乎從之呂令嘉其¶
謹強向學善視若諸子遂許以女妻之後六年同至都¶
下自論敕賜同學究出身時咸平三年冬十一月也還¶
家拜親喜極哀動乃侍奉赴調授濠州定逺主簿綿州¶
司法參軍博州司理濠州錄事耀州淳化令五任十有¶
五年据法平直不撓未嘗過差然不肯悒納上官故無¶
有通薦者天禧三年秋罷官淳化因類刑書主司爲奏<md:KR4d0034_SBCK_014-16a>¶御求補法寺吏未報得疾踰年弗平勉授歙州黟縣令
<pb:KR4d0034_WYG_014-20b>
夏五月舟至宋疾甚歎曰吾出險艱得官以庇族潔躬¶
奉法不敢以欺死固有命然子幼家無資何以奉母幸¶
外舅官於泗可亟往以吾誠告之言畢而逝時五月朔¶
也享年三十有九踰宿至泗遂稾葬於佛廟徒旅於真¶
諸孤家白沙從呂舅之庇也夫人後君一年卒母李氏¶
後三年亦歿四子長即處仁泗州判官監楚州次處約¶
登進士甲科知南安軍上猶縣處中處厚皆天予見前¶
人罹禍患雖奴辱折屈苟活而不自羞卒能奮起以成
<pb:KR4d0034_WYG_014-21a>
勲名蓋獨慮其亾軀耳長官幼齒而遂合此術嗚呼賢<md:KR4d0034_SBCK_014-16b>¶哉向使如常童悲慕不能自引去徒血兇鋒於禍無所¶
轉則家君死難之節不表而朱氏之祀殄矣今二子皆¶
成名幹而有文采赫大門閭安可涯涘長官沒踰二十¶
年仁約以俸卜葬於真州某縣某鄉舉夫人以祔焉又¶
復東鄉之魂以大王母李氏合葬於兆之北中與厚又¶
屬其旁以某年月日之吉也銘曰¶
東鄉死官忠節較然君脫兇難可以孝言命狹祿小世
<pb:KR4d0034_WYG_014-21b>
嗟其賢二子是似此其曰天葬得吉壤岡趨水旋濯濯¶
靈魄安此萬年<md:KR4d0034_SBCK_014-17a>¶　
　
　
　
　
　蘇學士集巻十四¶
<md:KR4d0034_SBCK_015-1a>¶
<pb:KR4d0034_WYG_015-1a>
欽定四庫全書
　蘇學士集巻十五¶　　　　宋　蘇舜欽　撰
